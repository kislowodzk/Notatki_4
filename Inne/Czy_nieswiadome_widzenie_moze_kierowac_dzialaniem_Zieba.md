# Czy nieświadome widzenie może kierować działaniem? -- Paweł Zięba

## Zdalne zebranie otwarte Instytutu Ontologii UJ

Punkt wyjścia: hipoteza o nieświadomym widzeniu

- (NW) -- stany mentalne tego samego rodzaju, co zwykłe świadome widzenie mogą 
występować nieświadomie.
- Mimo popularności tej hipotezy w ostatnim czasie popularność zdobywa 
sceptycyzm odnośnie tej teorii. Jednym z przedstawicieli -- Phillips

Badanie na osobach, którzy raportują, że przedmiotów nie widzą. Przeprowadza się 
test, w których osoby te są zmuszone do wyboru jednej z odpowiedzi. Phillips 
dzieli przypadki na te, w których:

- podmiot wykrywa bodziec z ponadprzypadkową trafnością -- **problem 
kryterium**: nie można wykluczyć, że podmiot świadomie widzi bodziec, ale jest 
to świadomość krótkotrwała i/lub szczątkowa; podmiot nie ma pewności, czy 
rzeczywiście widzi bodziec, dlatego percepcja bodźca nie jest raportowana
- podmiot wykrywa bodziec z przypadkową trafnością -- **problem atrybucji**: 
reprezentacja bodźca nie może kierować działaniem, ponieważ nie jest dostępna do 
systemu poznawczego odpowiedzialnego za działanie podmiotu (CCA). Zatem nie ma 
dobrego powodu, aby uznać je za stany osobowe (a nie stany sub-osobowe, systemu 
percepcyjnego). Na wyjściu mamy *wytwór CCA* -- to jest świadoma intencja, 
decyzja, plan.

Stany osobowe można przypisać osobie, ale nie systemowi poznawczemu. Stany 
sub-osobowe na odwrót -- można je przypisać systemowi poznawczemu, ale nie 
osobie

Jak rozwiązać problem atrybucji?

- Przyjąć teorię świadomości implikującą NW (Rosenthal 2005), jednak to nie 
przekona sceptyka
- Oprzeć NW na świadectwach wskazujących na ważną rolę nieświadomych 
reprezentacji percepcyjnych w kształtowaniu zachowania podmiotu (Shepherd, 
Mylopoulos 2021) -- jednak sceptyk inaczej może zdefiniować wpływ percepcji na 
CCA
- Zakwestionowanie przejścia od podziału na osobowy i sub-osobowy poziom 
wyjaśnienia do podziału na osobowe i sub-osobowe stany mentalne (Drayson 2012)
    - Pokazanie, że nie ma prostego przejścia od dwóch wyjaśnień w psychologii 
    do konkluzji metafizycznej, że te dwa wyjaśnienia dotyczą czegoś innego, 
    problem polega na tym, że Phillips może się posłużyć rozróżnieniem między 
    manifestującymi się a naukowymi rodzajami
    - *Percepcja* w zwykłym znaczeniu jest rodzajem manifestującym się czyli 
    takim, którego instancje identyfikujemy i re-identyfikujemy na podstawie 
    manifestujących się własności
    - Percepcja qua rodzaj naukowy jest warunkiem umożliwiającym dla percepcji 
    qua rodzaj manifestujący się
    - Nawet jeśli podział na stany osobowe/sub-osobowe jest wadliwy, Phillips 
    może utrzymywać, że żadna percepcja qua rodzaj manifestujący się nie może 
    być umożliwiona dopóki jakaś percepcja qua rodzaj naukowy nie stanie się 
    dostępna dla CCA
    - To z jednej strony nie przesądza sprawy, bo nieświadomą percepcję też 
    można uznać za percepcję w zwykłym sensie np. uiznając, że fenomenalna 
    natura doświadczenia percepcyjnego jest czymś niezależnym od świadomości 
    (rodzaj manifestujący się)
    - Sednem jest to, czy nieświadoma percepcja może kierować działaniem -- 
    jeśli tak, to rzeczywiście jest *percepcja* w pełnym sensie, a nie tylko 
    w jakimś sensie naukowym

Argument Zięby starający się wykazać sprzeczność rozumowania Phillipsa (pierwsze 
dwa punkty są przesłankami tego rozumowania)

1. Istnieje obiektywna różnica między percepcją jako stanem osobowym 
a sub-osobowym
2. Produkt CCA (np. świadoma intencja) jest niezbędny do działania
3. Istnieje obiektywna różnica między stanami/zdarzeniami osobowymi 
i sub-osobowymi (to jest uogólnienie 1)
4. Istnieje obiektywna różnica między działaniem jako stanem osobowym 
a działaniem jako stanem sub-osobowym -- jeśli ktoś stosuje to do stanów 
osobowych, to także dla działania; prowadzący nie widzi tutaj dlaczego trzeba by 
to rozróżnić
5. Istnieją przypadki działania jako stanu osobowego, które nie wymagają 
produktu CCA -- ponieważ jest to zjawisko naukowego rodzaju, sub-osobowego, nie 
nadaje się do wyróżnienia stanu osobowego; nie wymagają świadomej intencji, 
decyzji
6. Produkt CCA nie jest niezbędny do działania -- ten produkt nadaje się na 
cechę wyróżniającą działanie, bo jest to produkt manifestującego się rodzaju; 
jednak jeśli CCA może nieświadomie produkować produkty; zachowania 
nieintencjonalne, na przykład tupanie nogą w rytm muzyki -- jeśli są jakieś 
wyjaśnienia, to raczej są one wprowadzane przez ludzi *ex post*
7. P1 --> P6 (z 3, 4, 5), a P2 --> ~P6
8. P1 i P2 nie mogą być równocześnie prawdziwe

Przez *działanie* mamy na myśli coś, co podmiot robi, a nie to, co się 
podmiotowi przydarza. Ktoś może zarzucić, że to jest zbyt szerokie ujęcie, że 
należałoby mówić raczej o konieczności **intencjonalności** działania, jednak 
prowadzący zostaje przy bardzo ogólnej definicji.

Ad 1, 3

- Obiektywność podziału an stany/zdarzenia osobowe/sub-osobowe
- Stany/zdarzenia sub-osobowe mogą być warunkami umożliwiającymi stany/zdarzenia 
osobowe
- Jeśli X jest warunkiem umożliwiającym dla Y, to Y nie może być identyfikowany 
przez X

Ad 5

- Nie tylko działanie instynktowne, ale też *inteligentne refleksy*, które są 
konsekwiencją wieloletniego wyćwiczenia
- Fenomenologiczne aspekty działania:
    - rozmyślność
    - poczucie autorstwa czynu
    - poczucie realizacji celu
    - percepcja czynu
    - ewaluacja czynu
    - nieprzymusowość

Ad 6

- Jeśli działanie może wystąpić bez produktu CCA, nieświadoma percepcja nie musi 
być dostępna dla CCA aby kierować działaniem
- Jeśli produkt CCA może zaistnieć nieświadomie, twierdzenie że nieświadoma 
percepcja jest niedostępna dla CCA jest nieuzasadnione

Czy percepcja nieświadoma może kierować działaniem? Zięba nie widzi dobrego 
powodu, żeby nie mogła. Nie ma dowodów pozytywnych za nią, ale nieuprawniony 
wydaje się sceptycyzm Phillipsa. Nie jest to jednak dla sceptyków argument 
śmiertelny.

