# Heideggerowska czasowość pierwotna jako źródło etyczności -- dr Strzelecki

To zagadnienie z jednej strony sygnalizuje, że będziemy mówić o etyce, z drugiej 
strony, że jej źródłem będzie czasowość. To wymaga sensownego metodologicznie 
postępowania. Jednak kiedy myślimy o etyce u Heidegger, to mamy następujący 
problem: czy rzeczywiście filozofia, która deklarowała się jako projekt 
ontologii fundamentalnej, mogła zarazem być etyką. Strzelecki twierdzi, że tak. 
Że pytanie o bycie jest już pytaniem etycznym.

Pytanie, czy tutaj zasadne jest rozróżnienie na ontologię i etykę. Pytanie 
o bycie, skoro ono może być rozjaśnione tylko wtedy, gdy rozjaśnimy byt 
pytającego -- *Dasein*), być może czyni bezzasadnym utrzymywanie takiego 
rozdzielenia. Sam Heidegger zwraca uwagę, że pytanie o jego etykę wychodzi 
z pewnej tradycji intelektualnej, gdzie etyka przychodzi po ontologii, jest 
wyciągnięciem z niej pewnych konsekwencji etycznych. Wszystko, co dla etyki 
ważne, w tym ujęciu decyduje się w ontologicznym punkcie wyjścia. Z tego względu 
jeśli etyka nie miałaby być tylko wyciąganiem wniosków z naprawdę istotnej 
ontologii, to być może zasadne jest podważenie tej różnicy, którą tradycja 
myślenia zachodniego narzuciła. Heidegger proponuje odniesienie się do greckich 
źródeł, do pojęcia *etosu*, który oznaczał sposób bycia (zamieszkiwania). Jeśli 
tak, to *Bycie i czas* opisujące *Dasein* w jego sposobie bycia, jest już 
zarazem dziełem o ludzkim *etosie*. Ta perspektywa wydaje się tu uzasadniona.

Można tu zadać pytanie, czy nie potrzebujemy jakoś dookreślić problemu 
etyczności w myśleniu Heideggera -- tu zasadniczy problem, to fakt, iż na 
gruncie Heideggera możemy zadać przedmiotowe pytania, które będą mierzyć 
określone fenomeny etyczne, możemy zasadnie zapytać w jaki sposób ontologia 
fundamentalna daje wgląd w *istotę ludzkiej wolności, odpowiedzialności*, jakie 
jest pochodzenie norm moralnych, w jaki sposób one obowiązują, czy istnieją 
obiektywne wartości, czy możemy myśleć według wartości (w *liście o humanizmie* 
odpowiedź jest radykalnie negatywna w tej ostatniej kwestii, ale wszystkie 
pozostałe są poważnie rozważane). Można dojść do pewnych wniosków, jednak nie 
będą one niepodważalne.

Co się dzieje, kiedy pytamy o Dasein i to, co się z nim wiąże? To już wprowadza 
w pytanie o bycie człowieka intuicję etyczną. Heidegger mówi wprost, że człowiek 
nie jest *panem bytu*, jest *pasterzem bycia*. Odwołanie zarówno do różnicy 
ontologicznej, krytyka pewnej tradycji myślenia o powinnościach i istocie 
człowieka, jak i wprowadza zadanie -- człowiek określony jako *depozytariusz* 
bycia. Wszystkie dominujące tradycje religijne na zachodzie zawierają nakaz 
*panowania człowieka nad bytem*. Heidegger mówi o *pasterzowaniu bycia*. Czy 
pasterz będzie się owcą opiekował, czy ją zaszlachtuje, czy wreszcie będzie 
walczył z wężem -- mamy zawsze do czynienia z pasterzowaniem. Człowiek 
pasterzuje, ponieważ odsłania sens bycia. Nie tylko na zasadzie teoretycznej 
refleksji, ale we wszystkim, co robimy. Tu stoimy przed niejasnym sygnałem, 
który jednak wskazuje na obecność pewnego rodzaju powinności: człowiek odsłania 
bycie, bo na tym polega bycie człowieka, nie mógłby go nie odsłaniać, ale też 
powinien to robić.

Dlaczego człowiek odczuwa bycie jako powierzone, dlaczego może czuć się za nie 
odpowiedzialny? Myśl Heideggera przeciwstawia się tradycji myślenia, która 
zakłada pewien model zagospodarowania bytu -- metafizyka zachodnia może być 
rozważania jako projekt opanowania rzeczywistości. Filozofia nie jest z punktu 
widzenia jest dla Heideggera pionierem postępu -- ma ukształtować taki system 
pojęć, aby nic nie mogło mu się wymknąć. Przeciwieństwo pana bytu i pasterza 
bycia dokumentuje obecność etycznej intuicji w ontologicznym problemie.

Dlaczego czas? Nie wystarczy powiedzieć, że Heidegger widzi w czasowości moment 
egzystencjalnej struktury Dasein (tak, czasowość jest jednym z najistotniejszych 
elementów egzystencjalnej struktury naszego bycia, nie możemy pojąć człowieka 
bez czasowości -- człowiek jest w istocie czasowością, jest czasem źródłowym), 
ten osąd jednak musi być poddany namysłowi, jeśli mielibyśmy uzasadnić realność 
związku między myśleniem etycznym a tym czasowym określeniem Dasein.

Za co odpowiada czasowy charakter naszego rozumienia? Możemy uchwycić sens bycia 
tylko poprzez czas. Bycie rozumiane jest ze względu na czas. Rozumienie ma taką 
strukturę, że kieruje się na sens. *Sam sens jest tym, w czym utrzymuje się 
zrozumiałość czegoś* -- to wyjaśnienie wskazuje pewien mechanizm -- rozumiemy 
coś ze względu na coś innego. Rozumiemy *stół* w połączeniu z tym, co się z nim 
wiąże. Te wszystkie elementy tworzą pewien wycinek systemu, który w holistycznym 
ujęciu tworzyłby cały świat ludzki. Bez kogoś, kto mógłby rozumieć te byty w tej 
roli, one nie istniałyby, nie zostałyby wytworzone w tym powiązaniu. Świat 
ludzki to jest system sensownych odniesień, które jako takie istnieją tylko ze 
względu na Dasein.

Tymczasem metafizyka zawsze była skłonna rozumieć bycie tylko w jeden sposób: na 
sposób obecności. Metafizyka mogła tak rozumieć bycie, ponieważ w określony 
sposób już rozumiała czas. Jest pewnego rodzaju opozycja:

- Heidegger mówi, że bycie zawsze jest rozumiane ze względu na czas
- Dla metafizyki kierunek odwrotny -- czas jest tylko jednym z bytów, 
problematycznym, ale do utrzymania w tej roli; ten czas w praktyce rozumiany 
jest jako byt ze względu na pewne rozumienie bycia

Dlaczego tak się dzieje? Metafizyka potrzebuje uchwycić byt jako obecny, wtedy 
może on zostać wykorzystany jako narzędzie, jako statycznie rozumiany może wejść 
do katalogu opracowanego na potrzeby poznania, żebyśmy mogli popchnąć rozwój 
naprzód. W związku z tym wszelkie napotkanie bytu w metafizyce opiera się na 
jego uwspółcześnieniu dla nas. Rozumienie bytu mierzy pewną idealną 
teraźniejszość, w której będzie się on przedstawiał -- wyłączamy procesualność 
konkretnego bytu, aby zamknąć go w definicji, byt jest wtedy tym, czym jest. Ten 
parmenidejski sposób rozumienia metafizyka rozciąga na całość rzeczywistości. To 
nie jest tak, że nie rozróżniamy zupełnie procesualności bytów, jednak 
unieruchamiamy, uśmiercamy konkretny byt na pewnym etapie jego bycia. Niemożliwe 
byłoby posługiwania się metodą nauk pozytywnych bez unieruchomienia bytu 
w definicji.

Heidegger upomina się o to, że przynajmniej jeden byt wymyka się temu 
charakterowi -- jest to Dasein, ponieważ on nie da się sprowadzić do tego, czym 
aktualnie jest, nie da się zamknąć w teraźniejszości, w schemacie Hegla *istotą 
jest to, co zaistniało*. Nie da się człowiekowi odebrać tego, czym jest 
naprawdę: swoimi możliwościami bycia.

Jak to jest możliwe? Dasein nie jest podmiotem w sensie pozytywnym. Zamiast *res 
cogitans* mamy sieć egzystencjałów, która się zawiązuje jako kolejne określenia 
Dasein. Tam, gdzie mówiliśmy o bytach, mówimy o kategoriach, w których się one 
zawierają. Natomiast **Dasein** jest charakteryzowane przez **egzystencjały**. 
Takimi wyróżnionymi egzystencjałami są:

- **mojość**, bo bycie jest zawsze moje, może być więc (to nie są określenia 
używane w sposób wartościujący, odwołują się do dzierżawczości, *własny*, możemy 
być ku własnym możliwościom bycia, albo je utracić):
    - właściwie
    - niewłaściwie
- **otwartość**, która bezpośrednio będzie wiązać się z zagadnieniem wolności, 
ona umożliwia napotkanie czegokolwiek; otwartość konstytuuje się w trzech 
egzystencjałach:
    - rozumienie
    - położenie
    - mowa
- **współbycie**, o ile Dasein jest, o tyle zawsze zdążyło ono być z innymi, nie 
może być rozumiane jako oderwany od innych podmiot, jesteśmy z innymi do tego 
stopnia, że termin *inni* wprowadzono, aby ukryć naszą własną, istotową 
przynależność do nich
- **narzędziowość**

To nie jest pełna charakterystyka, ale jedynie te elementy, które będą istotne 
dla wydobycia etycznego sensu myśli i udokumentowania tego, jak silnie jest ona 
związana z myśleniem o czasie. Ta całość (będąca założeniem, że możemy myśleć 
o tej sieci, w której wszystko jest zależne od wszystkiego) jest możliwa jako 
**troska**.

**Troska** mogłaby być zinterpretowana tak, że Dasein rzeczywiście jest 
zaabsorbowane w swoim bycie -- Dasein troszczy się o swoje bycie i o bycie tego, 
co napotyka. Troskliwością we współbyciu obejmujemy bycie innych. To jest troska 
**dla** kogoś. Możemy też zatroskaniem obejmować byty obecne, które służą nam 
jako narzędzia.

Cała ta struktura ma jako jedność odnajdywać się w trosce. Pytanie zawsze musi 
przeć ku warunkom możliwości tego, o co pytamy; w trosce odnajdziemy sens całej 
powyższej struktury. Czy jest ona ostatecznym uzasadnieniem? Czy ona sama nie 
potrzebuje uzasadnienia? Owszem -- tym wytłumaczeniem możliwości troski będzie 
**czas** czy **czasowość**, która umożliwia troskę.

W jaki sposób odpowiedzieć na wyjściowe pytanie wykładu? Czas jest 
wytłumaczeniem -- ta intuicja będzie się domagała udokumentowania w konkretnych 
fenomenach, które możemy wydobyć z podstawowej struktury egzystencjalnej Dasein. 
Mamy dwie drogi:

- Odniesienie struktury otwartości, która na gruncie mojości może być właściwa 
lub niewłaściwa, do zagadnienia współbycia, w końcu gdzie mielibyśmy szukać 
miejsca dla etyki, jeśli nie przy współbyciu. Heidegger unikał jednoznacznych 
deklaracji. Powinniśmy tu zachować ostrożność. Najważniejsze to, co na styku 
ontologicznego i ontycznego -- na styku bycia i bytu, który łatwo jest 
przekroczyć
- Dasein zawsze jest wespół z innymi, określone przez innych.
- Kim jest byt *ja*? Trzeba by odpowiedzieć *wszyscy* albo *nikt*. 
Współistnienie oznacza silne zaangażowanie w bycie innego. O ile jestem, 
jestem w bycie z innym, o ile rozumiem siebie, rozumiem innego. Jeśli siebie 
okłamuję, to jego tym bardziej.
- To, co dzieje się we współbyciu, to budowa ponadjednostkowej struktury 
**się**. To rozciąga się na całe nasze rozumienie świata.
- O ile jesteśmy we współbyciu, już zawsze określa nas *się*.
- Trzeba powiedzieć, że Kierkegaardowski rodowód tego konceptu zdaje się 
wskazywać, że musi to być koniecznie moment przekroczony, jest to moment 
nacechowanej pejoratywnie charakterystyki bytu ludzkiego.
- Możemy mieć trudność w zrozumieniu Heideggera, kiedy mówi on, że 
ukonstytuowanie w *się* jest najpełniejszym i pozytywnym ukonstytuowaniem 
ontologicznym, nie ma powodu, żeby się z tego uwalniać. *Się* udziela 
odpowiedzi na wszystkie pytania.
- Zadaniem *się*, które budujemy wszyscy razem, jest budowanie pewnej 
struktury rozumienia wokół nas, która ma oddzielić nas od nas samych. Czym 
jesteśmy? Naszymi możliwościami bycia, chodzi o to, żebyśmy ich nie widzieli 
w tym charakterze.
- Ale to nie jest źle. Dlaczego? Co to oznacza bycie na sposób *się*? Się 
daje nam kompletną wykładnię świata, mówi nam jak mamy rozumieć wszystko, co 
nas otacza, czym jest *skąd* i *dokąd* naszego bycia. Bez tego rodzaju 
wskazówki nie wiedzielibyśmy jak być, jak żyć i bylibyśmy w **trwodze**.
- O tę trwogę chodzi, o właściwe położenie. To również termin 
Kierkegaardowski. Żeby nie odczuwać trwogi odczuwamy **lęk**. On 
w przeciwieństwie do trwogi lękiem o coś skonkretyzowanego. Obejmuje jakiś 
byt o który możemy się bać, lub którego możemy się bać, a który 
relatywizujemy do naszego bycia.
- Nasze współbycie zawsze już nacechowane jest tym niewłaściwym położeniem, 
w którym umieściło nas *się*.
- Komentarz: ani trwoga ani lęk to nie są stany emocjonalne, natomiast stany 
emocjonalne są możliwe na ich gruncie.
- To była charakterystyka ontologiczna, charakterystyka warunków możliwości 
tego, co dotyczy bytu samego. Jeśli się boję, to dlatego, że jestem 
w położeniu lęku.
- Jeśli wychodzimy wieczorem, jesteśmy w dobrym nastroju (położenie buduje 
moją nastrojowość), świat do nas należy, opada nas 10 zbirów, mamy z nimi 
jakąś szansę. Lecz jeśli we własnym domu będę się bał własnego cienia, jeśli 
chrobot u sąsiada będzie mnie przyprawiał o bicie serca, wówczas nic mnie 
nie uratuje. Jeśli nie pojawi się realne zagrożenie, to ja je sprowadzę, 
ponieważ nastrój mój przygotowuje nadejście z wnętrza świata czegoś, co 
mógłbym zrozumieć jako zagrożenie. Dlatego *się* mnoży wokół nas nie tylko 
wyjaśnienia, ale i zagrożenia, sytuacje, w które musimy wejść, bo nie można 
inaczej, bo wszyscy tak robią, z tego powodu ulegamy presji. To jest ciekawy 
wątek ze względu na to, że mamy sytuację pierwotnego zniewolenia, który 
mógłby być przezwyciężony, gdybyśmy od lęku przeszli w trwogę, gdybyśmy 
mogli umieścić się w położeniu, które pozwala zrozumieć rzeczywistość. Ale 
z jakiegoś powodu to jest trudne.
- Najpierw jesteśmy w *się* i zwykle w nim pozostajemy. Dlaczego to jest 
takie trudne? To wymaga wskazania na kolejne elementy analizy.
- *Się* odmienia całą strukturę naszego bycia, odmienia naszą otwartość. Na 
gruncie *się* jesteśmy niewłaściwie, co przesądza o tym, że niewłaściwie 
konkretyzuje się również każdy z momentów *otwartości*. Nie rozumiemy czegoś 
w inny sposób, jak tylko ten, który podsunęło nam powszechne rozumienie *się*. 
Jesteśmy w nastroju, który się nam podyktowało.
- To rozumienie i położenie artykułują się w mowie, która mową być przestała, 
a stała się gadaniną, dlatego życie społeczne jest pełne takich fenomenów, które 
przybliżają ten charakter gadaniny -- to jest pułapka, łatwo byłoby sprowadzić 
problem do tego, co widzimy w telewizji. Tak, ale nie tylko. To nie jest 
sprowadzalne do wymiaru plotki, obmowy, tchórzostwa. Gadaniną staje się 
nieuchronnie każda mowa, która nie odnosi się do tego, o czym mówi. Każda mowa 
niepieczołowita. O konieczności zabezpieczania mowy wiedzą tylko myśliciele 
i poeci.
- Dlaczego tak się dzieje? W gadaninę osunie się zawsze mowa, która odsunie się 
od swojego przedmiotu. Nie dlatego, że ktoś tego chce, mowa nieuchronnie oddala 
się od przedmiotu, zaczyna być zaabsorbowana sobą, odnosi się do tego, co 
zostało wypowiedziane. Wypowiedzi krzyżują się i zaczynają zasłaniać to, do 
czego powinny się odnosić. Nikt nie byłby od tego wolny.

Sposób naszego odniesienia się do naszego bycia jako *się* może ulec zmianie 
o tyle, że *się* wkroczyło między nas a nasze możliwości bycia. Jeśli te 
możliwości bycia mogłyby zostać nam przywrócone, ten proces oddzielenia nas od 
siebie moglibyśmy odwrócić i przejść z *niewłaściwości* we *właściwość*. Wtedy 
*się* nie zniknie, ale zostanie oddalone, zmodyfikowane. Jak to się dzieje?

Jest konkretny fenomen, który można wskazać, a który może pozwoliłby zupełnie 
zamknąć dyskusję, ale nie możemy tego zrobić, bo musimy sięgnąć do jego 
czasowego warunku. Tym fenomenem jest **śmierć**. To jest pewnego rodzaju 
problem. Dlaczego właśnie śmierć?

*Się* stwarza iluzję, że zawsze na wszystko mamy czas, że jesteśmy 
nieśmiertelni, zamyka nas w bezczasowości, w której nie doświadczamy własnej 
skończoności. O coś takiego będzie tutaj chodzić, ale z ontologicznego punktu 
widzenia **śmierć jest taką możliwością, której się nie może nam odebrać, bo nie 
może nas w niej zastąpić**. Wobec wszelkich ludzkich zajęć, projektów, możliwe 
jest pewne przesłonięcie, oddzielenie człowieka od tego, czym jest on sam. 
Jednak nikt nie może odebrać innemu jego umierania.

Rzecz w tym, że kiedy przedstawimy tak sprawę, to umrę jako ja. Czy to 
w jakikolwiek sposób przywraca mnie sobie? Dlaczego odpowiedzią na pytanie 
etyczne *jak żyć* ma być samotność śmierci. Śmierć nie jest ontycznym faktem 
z naszego świata, tylko naszą ontologiczną możliwością. Jest coś takiego jak 
fakt śmierci, z którym będziemy musieli się zmierzyć, nie chodzi tutaj 
o *memento mori* czy o umieszczenie się w lęku przed śmiercią, tylko 
o zrozumienie, że istnieje możliwość, którą muszę podjąć, o podjęcie tej 
możliwości jako możliwości ostatecznej. A skoro jestem nie do zastąpienia w tej 
możliwości, to coś się przede mną odsłoniło, została zdarta zasłona *się*, które 
sugerowało, że moje życie jest nieskończone, że mogę być wszystkim.

O coś takiego by chodziło w doświadczeniu **trwogi**. To właściwe *bycie ku 
śmierci* nie kieruje się na koniec. Koniec jest konceptem, który zakłada, że 
mamy do czynienia z jakąś gotową całością, która znajduje swój koniec, a tutaj 
jeszcze nie ma czegoś takiego. Rozumiemy człowieka jako otwartość, a nie jako 
domknięty, statyczny byt, któremu śmierć w pewnym momencie wymierzy policzek.

To *się* operuje naszym lękiem przed śmiercią, żeby nas od śmierci oddalić, od 
właściwego *bycia ku śmierci*. Bać się śmierci to ulegać nadal dyktaturze *się*. 
*Memento mori* postawą dyktowaną przez *się*, tak samo jak uspokajająca postawa 
*na razie żyjemy*.

Co się dzieje w trwodze? Heidegger mówi, że trwoga otwiera *Dasein* na 
*nieswojość/niesamowitość* naszego bycia. Dopóki byliśmy w *się*, dopóty byliśmy 
w tym *się* doskonale zadomowieni. Nie ma powodu, żeby *się* opuszczać, to jest 
otulina, która ma nam pozwolić żyć -- wszystkie pytania zostały za nas 
rozstrzygnięte, zanim jeszcze mogły zostać zadane. *Się* to jest religia, wiara, 
przesądy i potoczne rozumienie rzeczywistości naszego czasu, prawa, 
przynależność do kultury i subkultur -- nie ma takiego obszaru, którego *się* by 
nie obejmowało. Jedyny problem polega na tym, że nie jesteśmy sobą, ale to jest 
niekonkretne ontycznie.

Kiedy więc chcemy nakreślić co takiego dzieje się w doświadczeniu 
*nieswojości/niesamowitości*, które odsłania trwoga, to fakt, że nagle zniknęły 
te wszystkie wskazówki, które izolowały nas od bytu jako takiego. W trwodze 
odmienia się całkowicie kierunek naszego rozumienia rzeczywistości.

- Wcześniej rozumieliśmy siebie jako przynależnych do rzeczywistości: są różne 
fenomeny, które nas określają, jest Bóg, społeczeństwo, praca. Kiedy jesteśmy 
w *się* kierunek rozumienia jest od nich do mnie, jako jednostki, a od nich do 
siebie wzajemnie, tworząc system pozostający w powiązaniu ze sobą. Dzięki temu 
wszystkiemu ja jestem sobie znany i zrozumiały. To nie znaczy, że muszę 
wszystkie uznawać naraz. W *się* można nie być konformistą.
- Jeśli odwrócimy kierunek myślenia: w trwodze będziemy mieć kierunek ode 
mnie, jako źródła pojęcia Boga, pracy, filozofii, które miałaby ją 
tłumaczyć, to ja rozumiem innych. Moje rozumienie odkrywa, bez kogoś 
takiego, kto mógłby je rozumieć w tym charakterze, one same z siebie nie 
miałyby ze sobą powiązania. Nie chodzi o osąd, że Boga nie ma, tylko że 
nawet gdyby był, to nic by się nie zmieniło. Nadal to ja rozpoznaję jaką 
rolę nadawałem Bogu w życiu. Bóg może być transcendencją osiągalną dla mnie, 
dotykalną, ale sposób napotkania Boga w tej inności transcendencji nie 
będzie się różnił od napotkania drugiego człowieka poprzez jego inność.

Wszystko co rozumieliśmy jako wskazówki, to były pewnego rodzaju iluzje, które 
miały znaczenie tylko dlatego, że my rozumieliśmy je w ten sposób. To jest to 
położenie, z którego może zostać nadany apel do samego Dasein, by uwolniło się 
od tej iluzji. Moment przebudzenia z Matrixa. Wtedy dopiero uruchamia się 
*dialektyka sumienia i zdecydowania Dasein*.

*Sumienie* jest ciekawym przypadkiem, bo bierzemy ontyczny fenomen, mamy 
realność doświadczenia sumienia -- Heidegger dokonuje fenomenologicznej analizy 
tego, co jest istotowe dla doświadczenia sumienia. Na gruncie tego tłumaczy jaką 
rolę egzystencjalną miałby ten fenomen do odegrania.

Dla sumienia charakterystyczne jest to, że jego głos płynie z nas, niczego 
konkretnego nie obwieszcza, tylko coś zatrzymuje, że adresatem jesteśmy my 
i tylko my. Głos sumienia nie może być powszechny ani przetłumaczony dla innych. 
Sumienie uświadamia winę.

To co ma sumienie, które płynie od Dasein w trwodze ku samemu Dasein w *się*, 
jakby podejmowało samo ze sobą dialog (Dasein nie jest kartezjańskim podmiotem, 
tylko rozłożoną strukturą), głos sumienia może coś odmienić w naszym byciu, ma 
nas do czegoś przywołać. Sumienie wzywa Dasein, które jest w *się*, do bycia 
sobą, do podjęcia własnych możliwości bycia. Ale tylko przez pokazanie winy.

Wina jest pojęciem, które wymaga osobnego wytłumaczenia. Wina wiąże się z byciem 
podstawą nieważności czegoś -- jesteśmy przyczyną jakiegoś braku. Jak miałoby to 
być ważne dla etycznej roli? Nasze bycie jest nieuchronne unicestwianiem 
możliwości. Możemy to scharakteryzować tak, że Dasein zawsze jest tym byciem ku 
możliwościom. Możliwości jako rozgałęziający się labirynt możliwości. *Wolność 
jest w wyborze tylko jednej ścieżki i sprostaniu temu, że nie wybraliśmy innej 
i wybrać jej nie możemy*. Nieuchronnie zamykamy możliwości bycia, aby inne 
podjąć i tak dalej. Wolność jest tyleż w wyborze, co w zniesieniu tego, że 
czegoś wybrać nie mogliśmy. Wolność urzeczywistnieniem wyboru i zniesieniem 
możliwości. Nasze sumienie może nam uświadomić to, że powinniśmy podjąć ten 
rodzaj naszej winy. To nie jest wina związana z rozmyślnym zawinieniem (nie 
możemy nie unicestwiać możliwości). *Się* podsuwa taką interpretację, że nic się 
nie dzieje, bo nasze bycie jest nieskończone. To do czego nawołuje nas sumienie, 
to jest wzięcie na siebie tej winy, której i tak nie możemy uniknąć.

Jeśli zatem w doświadczeniu sumienia Dasein zostało wezwane do siebie 
właściwego, to jeśli zbierzemy poszczególne momenty określenia przez sumienie 
objawi nam się struktura otwartości, która źródłowo oznacza bycie sobą. Sumienie 
milcząc przerywa zgiełk gadaniny, jest rażeniem gromem. Sumienie nie 
nawoływanie, ale milczeniem, które zakłada też bierność w słuchaniu. Jeśli nie 
jesteśmy w stanie zrezygnować z aktywności mówienia na rzecz bierności 
w słuchaniu, popadamy w gadaninę. Jeśli pozwolimy dosłyszeć ten głos (który jest 
znaczącym milczeniem), wówczas otworzy się pewnego rodzaju możliwość.

Umilkłe, gotowe do trwogi, projektowanie się na najbardziej własne bycie winnym. 
Tak Heidegger podsumowuje tę analizę. W milczeniu uwzględniona mowa, w trwodze 
położenie, w projektowaniu się na bycie winnym rozumienie się. To mogłoby być 
punktem dojścia, gdyby nie to, że brakuje nam tu jeszcze czasowego sensu. To 
wprowadza nas w możliwość bycia winnym na swój własny sposób.

To nie jest wina w sensie moralnym, ona jest tu warunkiem możliwości moralnego 
zawinienia. To znaczy, że wszyscy tworzymy możliwość zawinienia, możliwość bycia 
podstawą braku, która praktycznie może oznaczać na przykład moralną winę wobec 
kogoś. Przedstawienie wizji auto-soteriologii, samo-zbawienia. Jesteśmy wobec 
siebie, ale co z innymi? Byliśmy w *się*, nie byliśmy sobą. Teraz jesteśmy sobą, 
ale w zasadzie co się zmieniło? Zwłaszcza w tych relacjach, w których Dasein 
siebie rozpoznaje? Jak to się odnosi do troskliwości o innych i zatroskania 
o narzędzia?

Co do narzędzi, to w Heidegger w sposób indyferentny opisuje nasz sposób bycia 
wobec narzędzi w **zdecydowaniu**, jakby to nie miało żadnego znaczenia, 
szklanki tak samo używa człowiek wolny jak i niewolny. Natomiast co do relacji 
z innymi, to bardzo silnie popycha nas troskliwe współbycie z innymi, dopiero na 
gruncie **zdecydowania** możliwa jest właściwa wspólnota, podejmowanie troski 
o innych jako innych, ich możliwości bycia. Wyzwoliliśmy siebie, co to oznacza, 
jeśli jesteśmy w relacji z innymi. Gdzie jest ten moment właściwego nawiązania 
relacji?

Ja rozumiejąc swoje bycie w perspektywie właściwej otwartości, nie mogę inaczej 
rozumieć bycia innego. A skoro zostałem wyrwany z gadaniny przez milczenie 
sumienia, w które się wsłuchałem, nie mogę dłużej w gadaninie uczestniczyć. To 
sprawia, że *zdecydowane Dasein może być sumieniem innych*. A nawet nie możemy 
nie być sumieniem innych -- inni utrzymują nas w uległości i siebie nawzajem, 
ponieważ wszyscy razem uczestniczymy w gadaninie. Jeśli ktokolwiek przestaje 
w niej uczestniczyć, czyni wyłom w pewnej zmowie, którą *się* wokół nas 
roztacza.

Dostępne nam jest doświadczenie odebrania innych, jako głosu naszego sumienia. 
Ja nie mogę mieć pewności, czy moja postawa komukolwiek zwróciła wolność, ale 
mogę wiedzieć, że czyjaś postawa mi otworzyła oczy.

Dlaczego zwróciliśmy uwagę na problem czasu? Ta czasowość, o której Heidegger 
mówi jest rozumiana jako kolejny egzystencjał Dasein. Stoimy przed pytaniem jak 
ten egzystencjał miał odnosić się do całości struktury, którą sobie 
przedstawiliśmy, po drugie dlaczego mówimy właśnie o czasowości, choć 
intuicyjnie każdy rozumie, czym czas jest.

Należałoby zwrócić uwagę, że czas jest naszym narzędziem do segregowania 
rzeczywistości. Narzędzie wtedy spełnia swoją funkcję, kiedy znika mi w ręce, 
nie daje się zaobserwować, gdy nie absorbuje mojej uwagi, służy tylko określonej 
czynności. Gdy ciągle daje mi o sobie znać, to jest wadliwe. Nie dostrzeglibyśmy 
elementu świata, gdyby on nie był krnąbrny wobec mojego doświadczenia.

Z tego punktu widzenia nie rozumiemy też czasu, jeśli odnosimy się do niego jak 
do narzędzia. Albo raczej rozumiemy go posługując się nim, o ile *zadajemy czas* 
światu, o ile na przykład patrzymy na zegarek, patrzymy na ciała niebieskie. To 
są takie sposoby pojmowania czasu, które intuicyjnie uchwytują charakter 
chronologicznego przepływu, w którym wszystko się mieści. Czas wyobrażany 
w formie strzałki, ramy na wszystkie byty, które są wewnątrzczasowe. Dowolny 
element rzeczywistości rozumiemy jako zajmujący miejsce w czasie.

Czym jest czas? Rozumienie znika nam z oczu, bo zaczęliśmy rozważać jego naturę, 
którą w sposób neutralny można przedstawić w postaci strzałki, a to nie jest 
wiele. Może jednak nasza odpowiedź jest bardziej złożona. Heidegger stawia tezę, 
że czas możemy rozumieć jako ramę/strzałkę, dzięki temu, że pierwotnie jesteśmy 
byciem ku możliwością, że nasze bycie pierwotnie jest pewną dynamiką odnoszenia 
się do siebie jako tego, który w pewien sposób może być i który w pewien sposób 
zawsze już jest. Nie chodzi o to, że Heidegger zrywa z powszechnym rozumieniem 
czasu, raczej pokazuje w jaki sposób ono jest możliwe. Nie moglibyśmy rozumieć 
czasu jako chronologicznej sekwencji zdarzeń/idealnej teraźniejszości Augustyna, 
bez gruntu naszego bycia ku możliwości.

Nie tyle Heidegger odrzuca analizę, co pokazuje, że jest niewystarczająca, oraz 
sama potrzebuje pewnego warunku możliwości w podmiocie. Już Arystoteles mówi 
o konieczności uwzględnienia podmiotu w opisie czasu. Czasowość pierwotna nie 
powinna być opisywana w sposób sekwencyjny, jak na strzałce, ale w sposób 
ekstatyczny, odwołując się do greckiego słowa oznaczającego *stanięcie poza 
sobą*, bo odnosi się do relacji między podmiotem a jego możliwościami.

- Przyszłość -- możemy myśleć o czymś, co przyjdzie do nas, bo pierwotnie 
jesteśmy przychodzeniem do siebie, jako do swoich możliwości bycia; nie ma 
innych naszych siebie, niż jako już tych odniesionych do tego, czym zdążyliśmy 
być. Jesteśmy wobec możliwości, do których przychodzimy
- Współczesność
- Byłość -- Dasein zawsze już jest swoją byłością; nie w sensie tego, co zdążyło 
upłynąć w czasie (choć też -- ja z przeszłości jestem jakimś punktem 
odniesienia), ale nie jestem tylko przeszłością, w sensie tego, co dokonało się 
do tej pory. Zawsze już byliśmy rzuceni w te możliwości, do których 
przychodzimy.

Ontycznie mogę zostać tym, tym i tym, na gruncie tego, że jestem w odpowiedniej 
epoce, miejscu i tak dalej. Byłość może nasz określić tylko o tyle, o ile zawsze 
już w projekcie kierujemy się ku możliwością, które znajdują się pod nami.







1:18:00

























































































