# Metafizyka -- współczesne wprowadzenie. Michael J. Loux

## Wprowadzenie

### Przegląd treści

Pytanie o **naturę metafizyki**:

- Arystoteles i myśliciele średniowieczni
    1. Próba określenia pierwszych przyczyn (także Boga, jako Pierwszego 
    Poruszyciela)
    2. Bardzo ogólna nauka o bycie jako bycie
    - Te dwie interpretacje miały oznaczać tę samą dyscyplinę
- Racjonaliści z XVII/XVIII wieku
    - nie tylko Bóg, ale też różnica umysł-ciało, nieśmiertelność duszy, wolna 
    wola
- Empiryści i Kant
    - tak pojęta metafizyka przekracza granice ludzkiej wiedzy
    - Kant -- celem metafizyki wyznaczanie struktur myślenia o świecie

W tej książce przyjmowana charakterystyka metafizyki jako dyscypliny dotyczącej 
bytu jako bytu. Jest ona próbą uchwycenia najogólniejszych rodzajów czy 
kategorii, do której należą rzeczy, oraz ustalenia zachodzących między nimi 
relacji.

### Kilka refleksji historycznych na temat natury metafizyki

#### Arystoteles

1. Filozofia pierwsza/teologia
    - poszukiwanie wiedzy (mądrości) o pierwszych przyczynach (zwłaszcza Bogu)
    - czysto teoretyczna -- w tym ujęciu *szczegółowa*
    - przedmiotem metafizyki substancja niematerialna, musi ona jednak 
    udowodnić, że taki przedmiot istnieje; metafizycy zyskają pewność co do 
    istnienia swojej dyscypliny, gdy uda im się zrealizować ten cel
2. Nauka badająca byt jako byt
    - w tym ujęciu nauka uniwersalna, dotycząca wszystkich istniejących 
    przedmiotów
    - rzeczy jako będące, istniejące -- próba określenia przejawianych przez nie 
    własności, cechy w takim zakresie, w jakim one są czy istnieją
    - próba zrozumienia nie tylko pojęcia bytu, ale także bardzo ogólne pojęcia, 
    stosujące się do wszystkiego, co istnieje, takie jak:
        - jedność
        - tożsamość
        - różnica
        - podobieństwo
        - ...
    - sednem metafizyki wyodrębnienie kategorii -- zidentyfikowanie ich, 
    określenie cech właściwych każdej z nich, ustalenie wzajemnych relacji -- 
    dostarczenie mapy struktury wszystkiego, co istnieje
- Próba pokazania, że nie ma między tymi ujęciami konfliktu
    - nauka o pierwszych przyczynach określi przyczyny podstawowych cech rzeczy
    - bycie jest podstawowe, więc nauka o pierwszych przyczynach tożsama z nauką 
    badającą byt jako byt
    - jest przekonany, że dyscyplina badająca wszystko w tej mierze, w jakiej 
    wszystko jest bytem, zaliczy Boga w poczet rzeczy, które stara się opisać

#### Średniowieczna tradycja

- Również podwójna charakterystyka w ramach jednej dyscypliny

#### Racjonaliści kontynentalni XVII i XVIII wieku

- Rozszerzenie zakresu -- również różnica między umysłem a ciałem, ich relacji 
w człowieku, natura i zakres wolności woli
- Zachowanie przekonania, że celem jest zidentyfikowanie i scharakteryzowanie 
najogólniejszych rodzajów rzeczy, jakie istnieją, najważniejszą częścią tego 
zadania odwołanie się do boskiej substancji i jej roli przyczynowej
- Jeden przedmiot metafizyki -- byt. Ujmowanie jego natury, można to zrobić 
z wielu perspektyw, którym odpowiadają subdyscypliny metafizyki
    - metafizyka ogólna -- byt jako byt
    - metafizyka szczegółowa -- byt rzeczy zmiennych, kosmologia
    - psychologia racjonalna -- byt istot racjonalnych
    - teologia naturalna -- byt tak, jak przejawia się w wypadku Boga
- U Arystotelesa dowodzenie ciągłości między ujęciem filozoficznym 
i przedfilozoficznymi przekonaniami na temat przyczynowej struktury świata
- U Racjonalistów abstrakcyjne systemy spekulatywne odległe od 
zdroworozsądkowego obrazu świata (Leibniz, Spinoza)

#### Myśliciele o nastawieniu empirystycznym

- Każde roszczenie do wiedzy musi być uzasadnione przez doświadczenie zmysłowe
- Typowe twierdzenia metafizyki racjonalistycznej są pozbawione sensu 
poznawczego -- wszystkie reprezentacje pojęciowe wywodzą się z treści 
doświadczenia zmysłowego, twierdzenie posiada więc autentyczną treść 
poznawczą/sens tylko wtedy, gdy występujące w nim terminy można 
przeanalizować/wyjaśnić za pomocą treści czysto zmysłowych

#### Kant

- Dodatkowa krytyka uprawiania metafizyki -- ludzka wiedza wymaga współgry pojęć 
wrodzonych naszym władzom poznawczym oraz surowych danych doświadczenia 
zmysłowego. Dane zmysłowe są efektem działania świata zewnętrznego na nasze 
subiektywne władze zmysłowe i zostają ustrukturalizowane/zorganizowane za pomocą 
wrodzonych pojęć w taki sposób, że w rezultacie otrzymujemy przedmiot wiedzy
- Świat wytwarzający te subiektywne stany jest nam sam w sobie niedostępny -- 
ujmujemy go wyłącznie takim, jakim nam się jawi
- Metafizyka -- zarówno w wersji racjonalistycznej jak i arystotelesowskiej -- 
stanowi próbę poznania tego, co wykracza poza zakres ludzkiego doświadczenia 
zmysłowego
- Posłużenie się strukturami pojęciowymi, które są związane z mówieniem 
o substancjach, przyczynowości, zdarzeniach, do udzielenia odpowiedzi na 
odwieczne pytania metafizyki, nie może przynieść rezultatów
- Biorąc pod uwagę jak działa nasz aparat poznawczy, metafizyka nie może 
spełniać warunków wiedzy -- twierdzenia metafizyczne wykraczają poza granice 
ludzkiej wiedzy, nie mogą więc zyskać statusu wiedzy autentycznie naukowej
- Podział:
    - metafizyka transcendentna -- tradycyjna, która stara się opisać 
    rzeczywistość wykraczającą poza doświadczenie zmysłowe
    - metafizyka krytyczna -- jej zadaniem wyodrębnienie najogólniejszych cech 
    naszego myślenia i wiedzy, zmierza ona do zidentyfikowania najbardziej 
    ogólnych pojęć służących nam do reprezentowania świata, relacji zachodzących 
    między tymi pojęciami oraz warunków ich obiektywnego stosowania
        - wedle dzisiejszych obrońców metafizyki klasycznej, metafizyka jest 
        zajęciem opisowym, które ma na celu przedstawienie naszego schematu 
        pojęciowego, struktury pojęciowej -- każda nasza myśl czy doświadczenie 
        wymaga zastosowania jednego spójnego zbioru reprezentacji, który tworzy 
        coś w rodzaju obrazu tego, jak rzeczy się mają, jest to nasza opowieść 
        o świecie i o miejscu, jakie w nim zajmujemy, jest ona zorganizowana za 
        pomocą bardzo ogólnych pojęć, których użycie regulują zasady (*zasady 
        ramowe*), celem metafizyki jest pokazanie najogólniejszego zarysu tej 
        struktury
        - pytanie o status naszego obrazu świata -- czy jest on stabilny, jeden 
        właściwy tylko ludziom sposób reprezentowania świara; czy zadanie 
        metafizyki jest porównawcze i próbuje ona odsłonić różne formy 
        funkcjonujące w konkurencyjnych schematach
    - schemat pojęciowy -- metafizyka zajmuje się naszym sposobem/sposobami 
    reprezentowania świata
    - metafizyka w kategoriach przedkantowskich -- zadaniem metafizyki jest opis 
    natury i struktury samego świata
    - radykalny pogląd -- nie ma nic oprócz schematu pojęciowego, istnieją tylko 
    snute przez nas opowieści i tworzone przez nas obrazy; istnienie przedmiotu 
    polega po prostu na tym, że coś figuruje w naszej opowieści; prawdziwość to 
    pasowanie do siebie składników opowieści -- idealizm

- Odpowiedź tradycyjnych metafizyków
    - nawet jeśli zwolennik schematu pojęciowego ma rację, że świat sam w sobie 
    nie nadaje się na przedmiot poważnych badań filozoficznych, to myli się, 
    sądząc, iż przedmiotem tym może być schemat pojęciowy. Aby scharakteryzować 
    to, co nazywamy schematem pojęciowym, również musimy posłużyć się pojęciami, 
    a zatem nie da się scharakteryzować natury i struktury schematu pojęciowego
    - sama idea myślenia o czymś, odnoszenia się do czegoś, zakłada zachodzenie 
    relacji łączących nasze myśli i słowa z niezależnymi od umysłu i języka 
    rzeczami, o których myślimy i mówimy; pojęcia nie stosowane przez nas 
    w myśleniu nie tylko nie blokują dostępu do rzeczy, ale pozwalają nam je 
    uchwycić; metafizycy mogą się mylić, twierdzenia metafizyczne mogą być 
    fałszywe, ale ryzyko nie jest większe, niż w dowolnej innej dyscyplinie, 
    której celem jest opisanie świata -- prawdziwa charakterystyka natury 
    rzeczywistości może być trudna, ale nie znaczy to, że jest niemożliwa
- Obrońcy Kanta
    - zagadnienia są bardziej złożone i trudniejsze, niż sugerują klasyczni 
    metafizycy, spór o metodologię właściwą metafizyce zależy od ogólniejszej 
    kwestii relacji między myśleniem a światem

Na potrzeby tej książki przyjmujemy przedkantowskie podejście


### Metafizyka jako teoria kategorii

- Celem metafizyki scharakteryzowanie natury rzeczywistości, opis tego, jak się 
rzeczy mają
- Dzisiaj główne tematy rozmaitych gałęzi metafizyki szczegółowej są przedmiotem 
subdyscyplin filozofii, które nie dotyczą w sposób istotny czy wyłączny tematyki 
metafizycznej -- stąd alternatywna strategia wprowadzenia do metafizyki 
polegająca na ograniczeniu omawianych tematów wyłącznie do tych, które można 
z grubsza przyporządkować do arystotelesowskiej nauki o bycie jako bycie lub do 
racjonalistycznej dyscypliny metafizyki ogólnej
- Współcześni filozofowie zwykle używają terminu *metafizyka* na oznaczenie 
czegoś zbliżonego do tego, co racjonaliści nazywali metafizyką ogólną, 
a Arystoteles określił jako naukę badającą byt jako byt
- Można stwierdzić, że celem metafizyki we współczesnym rozumieniu jest 
wyróżnienie i opisanie kategorii rzeczy
    - Arystoteles uważał kategorie za najwyższe czy najogólniejsze rodzaje, na 
    podstawie których można klasyfikować rzeczy
    - metafizycy rozpatrują wszystkie istniejące rzeczy i dzielą je na 
    najogólniejsze rodzaje
    - dla Arystotelesa rodzaje, do których dana rzecz należy, pozwalają 
    określić, czym dana rzecz jest
    - ustalenie kategorii polega na zidentyfikowaniu krańcowego elementu na 
    liście coraz ogólniejszyk odpowiedzi na pytanie *Co to jest?* -- zgodnie ze 
    standardowym ujęciem, do kategorii danej rzeczy dochodzimy wtedy, gdy na to 
    pytanie udzielamy odpowiedzi, od której ogólniejsze są już tylko takie 
    terminy jak *istność*, *byt*, *rzecz*, *coś istniejącego*, stosujące się do 
    wszystkiego, co istnieje -- przykładem takiej kategorii jest *substancja*
    - wady
        - w takim ujęciu ta dyscyplina okazuje się nudna -- mechaniczne 
        odpowiedzi na pytanie *Co to jest?*
        - jeśli zgodnie z tym podejściem dwóch metafizyków poda różne listy 
        kategorii, to powodem może być jedynie to, że któryś z nich dopuścił się 
        rażącej pomyłki -- skąd więc spory?
- w rzeczywistości spór nie tylko o kategorie, ale też o to, jakie przedmioty 
istnieją; spory w metafizyce na ogół dotyczą pytania *Jakie przedmioty 
istnieją?*, a konkurencyjne listy kategorii to po prostu różne odpowiedzi na to 
pytanie
- spór o to, czy fakty związane z potocznym sposobem mówienia i prawdziwość 
twierdzeń przedfilozoficznych wymagają uwzględnienia pewnych nazw w *oficjalnej* 
filozoficznej opowieści o świecie i jego działaniu -- taki *oficjalny* wykaz 
jest zazwyczaj nazywany *ontologią*
- na przykład spór o to, czy w *oficjalnej* opowieści jest miejsce na fikołki, 
zapewne dotyczy ogólnej kategorii zdarzeń
- spór o kategorie dotyczy więc tego jakie rzeczy istnieją; pytanie o istnienie 
rzeczy należących do jakiegoś bardzo ogólnego rodzaju czy kategorii: na przykład 
czy istnieją własności, relacje, zdarzenia, substancje, sądy w sensie logicznym, 
stany rzeczy, światy możliwe...
- grupa faktów przedfilozoficznych pełni rolę danych
- niekiedy strony zgodnie uznają istnienie bytów danej kategorii, ale jedna ze 
stron dodaje, że choć istnieją one, należy je poddać analizie za pomocą bytów 
innej kategorii; na przykład ktoś może uznawać istnienie przedmiotów 
materialnych, jednak dodaje, że należy poddać je analizie za pomocą bytów innej 
kategorii; sprzeciwia się on zaliczeniu przedmiotów materialnych do 
*pierwotnych* czy *podstawowych* elementów swojej ontologii; choć twierdzi on, 
że istnieją przedmioty materialne, to przyglądając się pierwotnym elementom jego 
ontologii (które nie są redukowalne do bytów bardziej podstawowego rodzaju) nie 
znajdujemy tam przedmiotów materialnych a jedynie jakości zmysłowe, przedmioty 
zmysłowe są więc *kategorią pochodną*
- aby sformułować całościową teorię metafizyczną, trzeba podać pełny katalog 
kategorii, do których rzeczy należą, oraz ustalić, jakie relacje zachodzą między 
kategoriami -- to drugie wymaga zidentyfikowania pewnych kategorii jako 
podstawowych, a innych jako pochodnych, oraz określenia, w jaki sposób byty 
z kategorii pochodnych można zredukować lub zanalizować odwołując się do bytów 
z kategorii podstawowych.

W tej książce zamiast podjęcia ambitnej próby podania pełnego systemu kategorii 
ześrodkowana będzie uwaga na zagadnieniach, które pojawiają się w metafizyce, 
gdy próbujemy odpowiedzieć na zaledwie kilka pytań dotyczących kategorii. 
Wszystkie podjęte kwestie są fundamentalne, ich analiza da dobre pojęcie na 
temat tego, czym jest metafizyka.

## I. Problem uniwersaliów I: realizm metafizyczny

### Przegląd treści

Przedmiotem sporu jest zjawisko podobieństwa czy zgodności atrybutywnej. 
Realiści twierdzą, że gdy przedmioty są do siebie podobne lub są zgodne pod 
względem atrybutu, istnieje coś, co ze sobą dzielą, co jest im wspólne; są to 
uniwersalia, mają być one równocześnie egzemplifikowane przed różne przedmioty 
i obejmować własności, relacje a także rodzaje, do których rzeczy należą. 
Nominaliści temu twierdzeniu przeczą.

Realiści podają dwa argumenty:

- Uniwersalia mają stanowić przedmioty odniesienia wyrażeń orzecznikowych
- Prawdziwość zdań zawierających abstrakcyjne terminy możemy wyjaśnić dopiero 
wtedy, gdy potraktujemy uniwersalia jako identyfikowane przez użycie tych 
terminów

### Realizm i nominalizm

Większość z nas uzna, że wiele naszych metod porządkowania wyznaczają same 
przedmioty. Nie jest to jedynie konsekwencja ludziego języka czy myśli. 
Przedmioty są nam dane w taki, a nie inny sposób i nasz język oraz myślenie 
odzwierciedlają owe zastane fakty.

Istnieją obeiektywne podobieństwa między rzeczami. Rzeczy są ze sobą zgodne pod 
względem swoich cech, własności i atrybutów, zanim jeszcze przystąpimy do 
klasyfikowania ich w ten czy inny sposób. Jest to przedfilozoficzny truizm.

Czy da się ogólnie wyjaśnić obserwację, że rzeczy zgadzają się pod względem 
atrybutu?

Czy istnieje jakiś bardziej podstawowy albo fundamentalny fakt taki, że to tylko 
i wyłącznie dzięki niemu wszystkie one są żółta? Jeśli tak, to czy istnieje 
wysoce ogólny typ czy rodzaj faktu, taki że taki dowolny przypadek zgodności 
atrybutywnej występuje tylko i wyłącznie dlatego, iż zachodzi odpowiedni fakt 
tego rodzaju?

Platoński *Parmenides* sugeruje odpowiedź twierdzącą. *Istnieją postacie pewne, 
w których uczestniczą te tutaj inne rzeczy i stąd mają inne nazwy; na przykład 
te, które uczestniczą w podobieństwie, nazywają się podobne…*. Gdy kilka 
przedmiotów jest ze sobą zgodnych pod względem atrybutu, to istnieje rzecz 
F i relacja R, taka że każdy z przedmiotów pozostaje w relacji R do F i właśnie 
przez pozostawanie w tej relacji rzeczy są ze sobą zgodne pod względem atrybutu. 
Podstawą zgodności atrybutywnej jest cecha czy jakość *wspólna* rzeczom czy 
*dzielona przez nie*.

### Ontologia metafizycznego realizmu

Dwa typy przedmiotów:

- *partykularia* -- konkretne przedmioty
- *uniwersalia* -- byty powtarzalne, numerycznie jedno i to samo uniwersale może 
całkowicie i w pełni przejawiać się (być egzemplifikowane) przez kilka różnych, 
przestrzennie odrębnych partykulariów naraz

Więcej niż jeden rodzaj uniwersaliów
- przy zgodności atrybutywnej są to uniwersalia *jednoargumentowe*, 
*monadyczne*, takie, które są egzemplifikowane przez partykularia indywidualnie, 
pojedynczo
- *relacje* -- uniwersalia egzemplifikowane przez kilka indywiduów pozostających 
ze sobą w relacji -- mogą to być relacje *symetryczne* lub *asymetryczne*, 
relacje są uniwersaliami *poliadycznymi*, *wieloargumentowymi*

Wielu realistów podciąga wszystkie monadyczne uniwersalia pod nazwę *własność*, 
ale niektórzy wprowadzają dodatkowe rozróżnienie na:

- własności -- rzeczy je posiadają
- rodzaje -- rzeczy do nich należą, określają czym rzeczy są, są uniwersaliami 
indywidualizującymi -- konstytuują należące do nich rzeczy jako indywidua różne 
zarówno od innych indywiduów tego samego rodzaju, jak i od indywiduów innych 
rodzajów

Realiści twierdzą, że w każdym przypadku zgodność atrybutywna jest stopniowalna. 
Różnica stopnia zgodności wynika stąd, że uniwersalia egzemplifikowane przez 
partykularia przejawiają różne stopnie ogólności: im bardziej ścisłe, 
jednoznacznie określone jest wspólne uniwersale, tym większa zgodność 
atrybutywna

Uniwersalia, które służą do wyjaśniania zgodności atrybutywnej partykulariów, 
mogą być między sobą zgodne w tym, że egzemplifikują kolejne uniwersalia.

### Realizm i predykacja

Zdania podmiotowo-orzecznikowe



























































