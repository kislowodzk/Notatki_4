# Historia Filozofii Nowożytnej II -- ćwiczenia

## Ćwiczenia 1 -- 28.02.

### Organizacja

- Przemysław Spryszak
- p.spryszak@iphils.uj.edu.pl
- w plikach na kanale mamy syllabus i wszystkie lektury
- temat pracy zaliczeniowej może być wybrany dowolnie, ma odnosić się tylko do 
filozofii nowożytnej
- po pracy trzeba ustosunkować się do uwag prowadzącego podczas dyżuru w sesji
- nie będzie raczej omawiana filozofia polityczna, Spryszak zakłada, że mieliśmy 
już z tego kurs

## Ćwiczenia 2 -- 07.03.

### J. Locke

Teza pierwotna: nic nie dowodzi tego, że idee są wrodzone.

Teza wrodzona: można przedłożyć argumenty, że idee są wrodzone.

Wszystkie idee mają się wywodzić z doświadczenia:

- doświadczenie zewnętrzne
- idee wewnętrzne

Czy potrafimy znaleźć jakąś ideę, która nie wywodzi się z doświadczenia?

Idee proste oraz idee zrodzone, choć cechy w rzeczach nie dają się rozdzielić.

## Ćwiczenia 3 -- 14.03.

### Locke, Rozważania 14.03.

- t. I, ks. II, rozdz. VIII-IX
- t. II, ks. III rozdz. I-VI

#### Cechy

Cechy pierwotne:

- nieredukowalna
- nieoddzielna, nierozerwalnie związana z ciałem
- pomocny eksperyment, w szczególności eksperyment myślowy (wątpliwość -- jak 
rozróżnić eksperyment właściwy od niewłaściwego) - rozciągłość, masywność, 
kształt, ruchliwość, liczba, kształt

Cechy wtórne:

- kolor, smak, zapach, twardość/miękkość, dźwięk
- zdolności ciała do wywołania w nas pewnych wrażeń za sprawą cech pierwotnych. 
To, co bezpośrednio się nam jawi, to idea w umyśle, w ciele będzie aktualizująca 
się zdolność do wywołania idei
- są to własności **redukowalne**

Powers (moce):

- są to zdolności do powodowania zmian w innych ciałach

Czym innym jest idea cechy ciała (która istnieje w umyśle), czym innym cecha 
w ciele (na czym ona polega nie będziemy w stanie powiedzieć). Nie możemy 
utożsamiać idei z cechami. Na przykładzie czerwieni. Ideą barwy będzie wrażenie 
czerwieni, cechą będzie dyspozycja ciała do wywołania we mnie tego wrażenia. 
Związek między cechami i ideami ma być kauzalny, po drugie ma to być związek 
reprezentacji, po trzecie ta próba reprezentacji nie zawsze okazuje się 
skuteczna, cechy wtórne nie są skuteczną reprezentacją.

Cechy pierwotne makro zależą od cech  pierwotnych mikro (atomów i ich 
struktury). Cechy pierwotne przysługują ciału, ale u podstaw leżą atomy, które 
też mają cechy pierwotne. Również atomy powodują to, że atomy mają moce.

#### Problem Molyneuxa (czyt. molinu)

Załóżmy, że mamy niewidomego człowieka, który przez dotyk nauczył się rozpoznawać 
kształt sześcianu i kuli. Jeśli ten niewidomy nagle przejrzy, to czy będzie 
w stanie tylko na podstawie wzroku rozpoznać kulę i sześcian (przypuśćmy, że je 
widzi). Są one czymś trójwymiarowym.

Według Locke'a nie będzie w stanie tego zrobić.

Odpowiedź Leibniza jest pozytywna, pod warunkiem, że ten człowiek jest w stanie 
przeprowadzić pewne przekształcenia matematycznego i wie, że przed oczami ma 
kulę i sześcian (ma je tylko rozróżnić).

#### Natura języka

Znaczenia słowa ogólnego to jest idea ogólna w umyśle. Powstają przez abstrakcje 
z materiału konkretnego -- zmysłowego i refleksyjnego. Budowa znaczeń językowych 
od dołu.

Komunikacja językowa polega na tym, że ja używając słowa obwieszczam, że mam 
pewną ideę w umyślę. To słowo wzbudza tę ideę w umyśle drugiego człowieka. Jeśli 
mamy tę samą ideę, to przekazałem to, co miałem na myśli. W ten sposób dokonuje 
się komunikacja. Język magazynuje pewną naszą wiedzę.

Człowiek (w ogóle)/ natura człowieka (esencja nominalna) będzie idea ogólna. 
Naturalne podobieństwo, które zdaniem Locke'a uchwytujemy.

## Ćwiczenia 4 -- 21.03.

### Locke'a ciąg dalszy

#### Locke o języku

Z konkretnych, pojedynczych słów, można przejść do ogólników. Locke uważa, że 
język jest dziełem człowieka. 

Elementy, z których język się składa. Mam artykułowany dźwięk. Kiedy to jest 
słowo (/wyraz -- to jest tu używane zamiennie). Locke stwierdza, że wydanie 
dźwięku przez papugę to nie jest słowo, bo są to tylko seria dźwięków, które 
papuga odtwarza ze słuchu. Dźwięk artykułowany, aby stać się słowem, musi 
oznaczać ideę w umyślę. Słowo wyraża ideę w umyśle. Dźwięk artykułowany jest 
słowem, jeśli jest znakiem idei w umyśle. Dźwięk ma znaczenie w postaci idei 
w umyśle. Słowo oznacza ideę, za sprawą relacji oznaczania staje się wyrazem tej 
idei. Ta idea, za sprawą tej relacji, staje się znaczeniem. Jeśli coś ma być 
słowem albo wyrazem, to musi coś oznaczać.

Internalistyczna koncepcja języka. Pojęcia języka są treścią mojej świadomości. 
Sukces komunikacji językowej polega na tym, czy jesteśmy w stanie w drugiej 
osobie wzbudzić ideę, którą mamy w umyśle.

Ideę wytwarzam przez abstrakcję przez większą liczbę egzemplarzy, albo przez 
doświadczenie. Zgodnie z Lockiem jeśli 20 osób myśli o krześle, to mamy 20 
różnych znaczeń tego słowa. Jeśli uznam, że te idee mają coś wspólnego, to 
wchodzimy w problem uniwersaliów, którego Locke starał się uniknąć.

Słowo *człowiek* wywołuje we mnie ideę człowieka w ogóle, która reprezentuje 
każdego z konkretnych ludzi. Dźwięk reprezentacji oznacza ideę, którą mam 
w umyśle, dalej funkcja reprezentacji konkretnych bytów. My przede wszystkim 
odnosimy się do własnych idei, ale mimo to interesuje nas to, co jest na 
zewnątrz nas.

Idee ogólne też są tworami umysłu.

### Berkeley

#### Wstęp

Ta rozprawa też dotyczy języka (choć nie w tych fragmentach, które mieliśmy do 
przeczytania).

Mamy:

- Przedmioty wzroku -- bezpośrednio postrzegane przez wzrok. Na przykład kolory, 
kształty, cienie.
- Przedmioty dotyku -- w znaczeniu takiej rzeczy jak ciała (możemy powiedzieć, 
że są to doznania dotykowe albo nawet serie doznań dotykowych, do których 
redukuje się ciało).

One, zdaniem Berkeley'a nie są tego rodzaju, nie są do siebie podobne, nie są 
z koniecznością ze sobą związane. One jakoś wiążą się ze sobą w doświadczeniu 
i to w taki sposób, że jedne (na przykład przedmioty wzroku) oznaczają 
przedmioty drugiego rodzaju (na przykład przedmioty dotyku). Mamy relacje 
oznaczania między jednym a drugim. To oznacza (zdaniem Berkeleya), że między 
przedmiotami wzroku i dotyku istnieje relacja językowa. Nikt z nas nie 
powiedziałby, że jest autorem tego języka. To oznacza, że ten język ma być 
stworzony przez Boga. Z każdym doświadczeniem wzrokowym dostajemy informację, 
która mówi o tym, co znajduje się po stronie przedmiotów dotykowych. Czasem może 
nas ta informacja zwieść, ale pomijając sporadyczne przypadki pomyłki, to ten 
język działa całkiem dobrze. Nie możemy więc twierdzić, że Bóg nie istnieje 
i nie możemy twierdzić, że się on o nas nie troszczy, nie możemy twierdzić, że 
nie ingeruje w świat. Z wniosków natury doświadczalnej przechodzimy do wniosków 
natury metafizycznej.

Malebranche powiedziałby, że istnieją ciała niezależne od naszego umysłu, 
dojrzała filozofia Berkeleya powie, że nie ma ciał niezależnych od naszego 
umysłu. Malebranche powiedziałby, że ta wizja jest sprzeczna z Pismem Świętym, 
ponieważ powiedziane jest, że Bóg stworzył świat. Natomiast Berkeley powie, że 
to nie jest sprzeczne. Że to kwestia opisu w języku.

Kiedy widzę dom, który jest 50 m od nas, to mam idee wzrokowe, które są w moim 
umyśle. Te idee podsuwają (suggest -- relacja psychologiczna) mi pewne idee 
dotykowe, które mam, kiedy idę 50 m. Wydaje się, że jest coś takiego jak 
przestrzeń, pewien dom, który istniałby nawet, kiedy nie będę na niego patrzył. 
To jest jednak pewna iluzja świata. To jest opis czegoś, co jest tylko 
doznaniami, to jest potoczny opis. Należy mówić jak lud a myśleć jak uczeni.

Jeśli chodzi o skalę mikro, to pewne wyrażenia naszego języka są pewnym skrótem, 
którego nie trzeba traktować dosłownie. Jeśli chodzi o zdanie Berkeleya na temat 
pewnych zdań fizyki, to jest to jego zdaniem pewien sposób zamodelowania tego, 
czego dokonuje Bóg. Jeśli chodzi o widzenie na przykład przez szkło 
powiększające, to jest to nowe doznanie, świat Berkeleya nie ma głębi, której 
byśmy oczekiwali. Kiedy patrzę przez mikroskop to mam nowe doznanie, to nie jest 
wyraźniejsze czy powiększone doznanie czegoś, co widzę gołym okiem. Wszystkie 
percepcje wywołane przez Boga (albo umysł skończony).

#### Dzisiejszy tekst

Dwie bardzo ważne rzeczy:

1. Psychologia widzenia nie jest sprowadzalna do optyki -- prace Berkeley'a 
czasem nazywa się pierwszą nowoczesną pracą psychologiczną.
2. Nie należy mylić przedmiotu opisu z opisem, ani własności przedmiotów 
opisywanych z własnościami opisu. Ten błąd mieli popełniać optycy. Z tego, że 
mogę opisać coś geometrią, nie wynika, że człowiek tak to widzi. Jeśli ktoś 
opisuje przedmiot w języku matematycznym, to też nie należy tego mylić 
z własnościami samego przedmiotu. Trzeba być ostrożnym jeśli chodzi o własności 
przedmiotu, który jest modelem, i własności przedmiotu, który jest modelowany. 
H2O jest modelem, odpowiednik po stronie rzeczywistości jest wodą.

Późniejsze paragrafy (41-42). Przykład z księżycem -- zbliżamy się do księżyca, 
księżyc wzrokowi się powiększa, księżyc dotykowy się nie powiększa. Jak ciało 
może tak się powiększać? Czym jest to, co się powiększa? Nazwijmy sobie to 
księżycem wzrokowym, nie może on być tym samym, co księżyc dotykowy.

## Ćwiczenia 5 -- 28.03.

### David Hume

*Rozum* jest podany w oryginale jako *understanding*. Raczej badanie dotyczące 
rozumienia ludzkiego. Możemy się spodziewać empirystycznej teorii świadomość. 
Hume nie tworzy hipotez, obserwuje i stara się obserwacje wyrazić w postaci 
praw. Ambicją wielu filozofów w tamtych czasach stworzenie takiej teorii umysłu, 
jaką teorię ciał stworzył Newton. Uważna obserwacja i zdolność do wyprowadzenia 
prawa ogólnego. 

#### Rozdział 1

Podział filozofii na tę, która uważa człowieka przede wszystkim jako istotę 
przeznaczoną do działania. Filozofia II to filozofia utożsamiana trochę 
z metafizyką, bardziej techniczna, abstrakcyjna.

Filozofia moralna (bada ludzie obyczaje i stara się na nią wpłynąć) -- powinna 
czerpać z filozofii spekulatywnej.

Filozofia spekulatywna/teoretyczna -- ma mieć charakter bardziej dogłębnej wiedzy 
o człowieku, o umyśle.

W ten sposób Hume tłumaczy się z teoretycznych wywodów. On chciał być pisarzem, 
uważał się za znawcę poezji. Przeszedł do historii jako ten, kim nie chce.

#### Rozdział 2

Wszystkie percepcje w naszym umyśle można podzielić na:

- idee -- blada, niewyraźna, słaba
- impresje -- żywe

Doświadczenie ma nam mówić, że pewne treści są żywe, a pewne są słabe. Przeciw 
doświadczeniu wszelkie różnice są słabe. Trzeba uwzględnić ten fakt, który Hume 
uważa za fakt podstawowy. Ten podział (zdaniem Spryszaka) jest podstawowy, 
absolutny i niesłuszny, przecież idee zawierają w sobie idee żywsze, natomiast 
impresje muszą zawierać w sobie pewne idee. Cała filozofia Kanta jest 
podważeniem tego podziału na impresje i idee. Idea Kanta jest taka, że impresje 
wymagają pewnych idei. Pewne idee są potrzebne do tego, żeby mieć impresje.

Idee, zdaniem Hume'a, są pochodnymi impresji. Tu nie ma miejsca na wyjątek. To 
twierdzenie u Hume'a ma konsekwencja antymetafizyczne, antyspekulatywne. Nasza 
myśl, w konsekwencji, ma charakter odtwórczy. Nie dowiemy się niczego, czego byś 
my nie znali z doświadczenia. Są to pewne permutacje tego, co znamy skądinąd.

Spryszak się zastanawia, czy źródłem wszystkiego nie jest impresja. Impresja 
jest pojedynczą daną. Czy z tego, że jestem w stanie poszczególne doświadczenia 
podzielić na impresje, to znaczy, że ona jest pierwotna? Droga Hume'a jest od 
części do całości. A może jest wtórna, a na początku już widzimy pewne całości 
(bodźców), części wypracowujemy sobie później.

W innych miejscach są fragmenty, które mówią jak spostrzegamy. Tam Hume wychodzi 
z założenia, że początek to mnogość różnych od siebie i powiązanych jedynie 
sąsiedztwem danych. Hume jest dodatkowo krytykiem teorii substancji.

Trzeba by jeszcze spytać Hume'a co to znaczy, że idee są *kopiami* impresji. Co 
to znaczy *kopia*?

Ta praca Hume'e nie jest pracą *naukową* w naszym rozumieniu, była skierowana do 
szerokiego grona.

Idee są traktowane jako obrazy, są nie tyle myślami, co miniaturowymi 
przedmiotami myśli. Spryszakowi się wydaje, że Hume traktuje te rzeczy jako 
oczywiste. Traktujemy filozofię jako naukę, która wychodzi od aksjomatów 
oczywistych. Obserwacje Hume też nie są specjalnie odkrywcze.

#### Rozdział 3

Hume chce odkryć prawa kojarzenia się idei. Dotyczą one samych idei. Dotyczą 
naszej myśli raczej, niż naszej świadomości. Te idee same *się* kojarzą, nie ma 
w tym naszej woli. Natura tych idei, czy naszego umysłu jest taka, że pewne idee 
się łączą.

- podobieństwo -- między przedmiotami idei
- styczność w czasie i przestrzeni -- między przedmiotami idei
- przyczyna i skutek -- również chodzi raczej o przedmioty idei

Można by tak to zrozumieć, że chodzi o idee. Tak spróbujmy i zobaczmy. Hume się 
nad tym nie rozwodzi, uważa to za prawie oczywiste. Najbardziej będzie go 
interesować przyczyna i skutek, podobieństwo uważa za zbyt oczywistą rzecz, żeby 
się nią zajmować.

Wątpliwości sceptyczne. Podział na:

- wiedzę o faktach -- trzeba ją rozumieć także jako wiedzę o charakterze 
egzystencjalnym (że coś istnieje), nie jest ona wiedzą pewną
- wiedzę o stosunkach między ideami -- jest wiedzą pewną, ale nie jest wiedzą 
o tym, co istnieje/istniało; wielu filozofów chciałoby mieć te rzeczy razem

Jeśli wiem, że coś istnieje, to nie mogę mieć pewności. Przyjmując ten podział 
nie można uzasadnić w sposób pewny istnienia Boga. Hume powie, że dowód 
ontologiczny jest operacją na ideach. Hume zgadza się, że jeśli coś jest istotą 
najdoskonalszą, to istnieje -- to jest tautologia z definicji istoty 
najdoskonalszej. Natomiast z tego nie wynika, że ta istota najdoskonalsza 
istnieje. To jest cios w tradycyjną metafizykę. W *Dialogach o religii 
naturalnej* Hume będzie uderzał również w dowody empiryczne na istnienie Boga. 
Ta pozycja, zdaniem Spryszaka, jest arcydziełem, najlepszą pracą Hume'a, która 
ze względów historycznych jednak nas nie interesuje. Wiele rzeczy brzmi tu 
bardzo po Kantowsku.

Dlaczego wiedza o faktach nie jest możliwa do wykazania w sposób pewny? Pewność 
bierze się z dowodu a dowód polega na wykazaniu, że twierdzenie przeciwne jest 
sprzeczne. Mogę pomyśleć, że coś, co istnieje (na przykład ta sala) nie istnieje 
i nie ma sprzeczności, natomiast nie mogę pomyśleć, że 2+2=5. Zdanie a lub nie-a 
nie będzie dla Hume'a faktem. To jest pseudo-fakt, tautologia, prawo. Z tego 
wynika, że żadna tautologia nie może wyrażać faktu.

(Dobry temat na pracę zaliczeniową -- jak wygląda fakt u Hume'a; wydaje się, że 
fakty układałyby się w fakty elementarne).

Ciąg dalszy sceptycznych wątpliwości. Przypuśćmy, że coś jest mi dane, jest moją 
impresją. Jak mogę wyjść w swojej wiedzy poza to, co jest mi dane. Przypuśćmy, 
że dany jest mi dźwięk (mowa), mówię sobie, że musi tam być jakiś człowiek. 
Dlaczego wychodzę od tego, co jest mi dane, do tego, co dane mi nie jest. 
Prawdopodobnie wnioskuję, że zachodzi relacja przyczynowa między człowiekiem, 
a dźwiękiem. Nasze wyjście poza to, co bezpośrednio dane, odbywa się przez to, 
że domniemujemy istnieje związku przyczynowego. Pytanie dlaczego domniemuję 
istnienie przyczyny i skutku? Dlaczego uznaję istnienie relacji przyczynowej 
między dźwiękiem a człowiekiem. Skąd przyszło mi do głowy, że głos i człowiek są 
powiązane relacją przyczynowo-skutkowej.

Czy relację przyczynową dedukuję a priori? Nie, bo z analizy pojęcia prochu nie 
dojdę do wniosku, że on wybuchnie. Jeśli w myśli połączę proch i ogień, to 
jestem w stanie wykoncypować, że proch i ogień to proch i ogień. To trzeba 
sprawdzić doświadczalnie.

Podrzucam do góry kamień. Apriori mogę powiedzieć, że ten ruch może odbywać się 
na nieskończenie wiele sposobów. To jak powiedzieć, że nie wie się, jak ten ruch 
będzie dokonywał. Mogę pomyśleć o nieskończenie wielu sposobach poruszania się, 
w żadnym nie ma sprzeczności.

Nauka mówi o rzeczywistości pośrednio. Mówi o swoim modelu, który jest lepszym 
lub gorszym odwzorowaniem rzeczywistości. Model trzeba przyłożyć do 
rzeczywistości. Mogę mieć najlepszą chemię, ale muszą ją przyłożyć do 
rzeczywistości, ale nie mam pewności, że te prawa chemii dzisiaj obowiązują. Nie 
jest wykluczony (sprzeczny) fakt, że te prawa nie obowiązują. Nie ma prawa 
chemicznego, które powie, że obowiązuje zawsze.

Nie ma charakteru apriori, musi więc mieć charakter aposteriori. Zmierzamy, do 
powiedzenia, że widzę A, wiem (z doświadczenia), że z A zawsze następowało B, 
wnoszę więc, że po A występuje B. To rozumowanie jest jawnie kulawe. Popatrzmy 
na czasy. Na podstawie relacji, która zachodziła w przeszłości dowodzimy, że 
będzie zachodziła teraz. Z faktu, że zawsze po A następowało B nie wynika, że 
zawsze po A występuje B. To wynika w sensie psychologicznym, nie jest to relacja 
logiczna. Nie ma możliwości logicznego przejścia między jednym a drugim. Wniosek 
w sensie prawdopodobieństwa? Dlaczego dawna częstość ma wpływać na obecność? 
Kiedyś kogoś często widziałem, jeśli ten ktoś wyjechał, to moja szansa 
zobaczenia go jutro spada do zera. Problem jest poważny -- czy mamy wiedzę, czy 
przyzwyczajenia myślowe

Od tego zaczniemy za tydzień.

## Ćwiczenia 6 -- 04.04.

### Hume

Z doświadczenia wiem w ogóle, że istnienie w świecie przyczyna i skutek. Wedle 
Hume'a nigdy nie możemy apriori przewidzieć jaki będzie skutek. Wiedza 
doświadczeniowa będzie polegać na obserwowaniu korelacji zdarzeń. Bez 
doświadczenia nie jesteśmy w stanie poznać związku przyczynowego. Kant powie, że 
zasada przyczynowości nie wynika z doświadczenia, ale doświadczenie warunkuje.

Hume ma też wątpliwości krytyczne. Przypuśćmy, że jem chleb. Oczekuję, że chleb 
mnie pożywi. Hume konstatuje, że to doświadczenie mówi, że chleb zawsze mnie 
żywił. Jednak czy z faktu, że do tej pory chleb zawsze mnie żywił oraz z tego, 
że teraz jem chleb, wynika to, że chleb, który jem, mnie pożywi? Nie.

Inaczej też -- jeśli pomyślę sobie te dwie przesłanki, to nie jest sprzeczne 
stwierdzenie, że chleb mnie nie pożywi (a na przykład otruje). Wniosek nie wynika 
z przesłanek. Okazuje się, że nie jesteśmy w stanie uzasadnić nawet aposteriori. 
Coś jest nie tak z naszym doświadczeniem. Cenna jest dla nas wiedza mówiąca 
o teraźniejszości. 

A gdyby dodać kolejną przesłankę? Jak mogłaby ona wyglądać. Przyjmijmy zasadę, 
że przyszłość będzie podobna do przeszłości. Nawet jeśli wtedy z tych przesłanek 
wynika wniosek, że ten chleb mnie pożywi, to jednak wciąż pojawia się potrzeba 
uzasadnienia tej dodanej przesłanki. Jak można to uzasadnić? Albo apriori, albo 
aposteriori. Nie udowodnimy tego apriori, bo nie widzimy niczego sprzecznego 
w zdaniu przeciwnym (tak to stawia Hume). Co z dowodem aposteriori? Nie mogę 
uzasadnić powołując się na doświadczenie, ponieważ ta przesłanka ma mi pozwolić 
sięgać do doświadczenia, aby coś wykazać. Nie można więc dowodzić aposteriori, 
ponieważ poruszalibyśmy się po błędnym kole.

Popper będzie twierdził, że jeśli przyjmiemy taki model nauki, który opisuje 
Hume, to jesteśmy w kropce. Naukę raczej trzeba ująć jako hipotezy, które chcemy 
obalić. Im bardziej hipoteza opiera się próbom obalenia, tym bardziej jest godna 
zaufania. Obecność w nauce mają te twierdzenia, które nie zostały jeszcze 
obalone. To jest de facto odpowiedź udzielona Hume'owi.

Wniosek Hume'a: nasze przechodzenie myślowe od jedzenia chleba do pożywienia się 
mówi nam coś na temat wiedzy i musimy się na to zgodzić.

Hume wnioskuje, że ta czynność przechodzenia od przesłanki rozumowej do wniosku 
**nie jest rozumowaniem**, ponieważ nie jest to poprawne rozumowanie. Hume nie 
przeczy istnieniu korelacji, problem jest z rozszerzeniem związku logicznego 
między zdarzeniami. Korelacja to taka wiedza, jak medycy, którzy wiedzą, że przy 
danych objawach choroba, która je wywołała, jest taka. Natomiast, za 
Arystotelesem, wiedza o chorobie polega na umiejętności podania przyczyn. 
Okazuje się, że z naszą wiedzą jest krucho. Przejście nie ma charakteru 
rozumowania, jest to jedynie **przyzwyczajenie**, *habitus*. Jeśli mam myśl A, 
to nasuwa mi się myśl B. Mechanizm przyzwyczajenia przyda nam się, gdy będziemy 
mówić o związku koniecznym. Jeśli wielokrotnie chleb mnie żywił, to odzywa się 
moja zwierzęca natura, od myśli A nasuwa mi się myśl B. To przyzwyczajenie ma 
pewną siłę sprawczą, oznacza to jakąś pewność, coś, na czym możemy polegać. 
*Habitus* jest jakimś praktycznym ratunkiem z tej sytuacji. W ostateczności 
liczy się nasze działanie (takie praktycystyczne rozumienie Hume'a), a jeśli nie 
działania, to jakaś intuicja. Mamy nawyk, który jest lodołamaczem trudności 
teoretycznych.

Większość nauk polegających na indukcji. Hume powie, że to jest pewnego rodzaju 
mechanizm psychologiczny.

**Prawdopodobieństwo** -- empirystycznie wytłumaczone. Dlaczego bardziej 
uznajemy to, co prawdopodobne, niż to, co nie jest prawdopodobne? Dlaczego 
jestem przekonany, że raczej wypadnie na kostce liczba od 1 do 5, niż 6? Jaki 
jest mechanizm psychologiczny, który za tym stoi? Ponieważ wielokrotnie 
obserwowałem, że na kostce wypada od 1 do 5, niż że wypada 6. Hume krytykuje 
cuda jako coś, co jest zdarzeniem rzadkim, więc ma mniejsze prawdopodobieństwo. 
Jeśli rozważę wszystkie świadectwa, które mówią, że ludzie nie zmartwychwstają, 
to ta szala przeważa. Mógłbym próbować argumentować, że fałszywość argumentacji 
za cudem jest mniej prawdopodobne, niż sam cud. Nie sposób uzasadnić przez 
odwołanie do cudów. Można przyjąć cuda na podstawie wiary, ale nie da się 
uzasadnić religii na podstawie cudów.

**Związek konieczny** -- interesuje nas przyczyna, skutek. Hume analizuje 
związek konieczny, bo interesuje go pojęcie przyczyny. Od przyczyny wymaga się 
pewnej mocy sprawiania czegoś. Przyczyna ma pewną moc. Po drugie to, co 
przyczyna sprawia, dzieje się z koniecznością. Czyli dla przyczyny istotna 
**moc** i **konieczność skutku**. (Wedle współczesnej literatury przyczyna jest 
powiązana z cechą, coś, co nie ma mocy przyczynowej, nie ma cech). Trzeba by 
zbadać jaka jest impresja idei przyczyny. To musi być impresja pewnej mocy, 
a zarazem impresja pewnej konieczności. Czy w doświadczeniu zewnętrznym jest nam 
dane coś, co ma pewną moc? A pewną konieczność? Nie mam impresji, która ukaże 
konieczność. Co do mocy, to Hume też powie, że mogę obserwować jedynie 
następstwo, ale nie moc. Widzę, że kartka papieru się zapala, to nie oznacza, że 
ogień ma jakąś moc, która by to sprawiła.

Mogę powiedzieć, że mam jakieś wrażenie oporu, nie oznacza to jednak, że jest 
jakaś rzecz, która mi się opiera. Jest to jedna z wielu różnych danych. Podobnie 
jak z barwą. Czy wrażenie barwne uzasadnia, że są przedmioty barwne? 
W ostateczności wrażenie oporu możemy też mieć na przykład we śnie.

Konieczności też na pewno nie widzimy. Co powinienem więc mieć na myśli mówiąc, 
że A jest przyczyną B? Znaczy to, że w dotychczasowym doświadczeniu bardzo 
często po A następowało B, wskutek tego wyrobił się we mnie pewien nawyk, przez 
który kiedy widzę A oczekuję B. Poczucie w moich myślach, że zawsze po 
A następuje B jest poszukiwaną koniecznością. Nie ma tutaj zaprzeczenia 
istnienia związków przyczynowych w świecie, ale nie są nam one dane. Jeśli ktoś 
mówi o związkach przyczynowych, to zdajemy sprawę ze swojego umysłu.

Co ze zdarzeniem zupełnie nowym? Zgodnie z tym mechanizmem, wedle Hume'a nie 
będziemy mieli myśli na temat przyczyny i skutku.

## Ćwiczenia 7 --



