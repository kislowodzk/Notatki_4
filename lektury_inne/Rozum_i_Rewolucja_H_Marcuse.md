# Rozum i Rewolucja -- Hegel a powstanie teorii społecznej -- Herbert Marcuse

## Wstęp

### Sytuacja społeczno-historyczna

- Niemiecka filozofia idealistyczna teorią rewolucji francuskiej -- w znacznym 
stopniu odpowiedź na wezwanie Francji, by zreorganizować państwo w oparciu 
o racjonalne zasady. Ideały rewolucyjne w jądrze systemów idealistycznych, 
w znacznej mierze określają ich strukturę pojęciową
- Rewolucja francuska już zaczęła utrwalać urzeczywistnioną wolność, idealizm 
niemiecki dopiero zajmował się ideą wolności. Historyczne usiłowania 
wprowadzenia racjonalnej formy społeczeństwa przeniesione na płaszczyznę 
filozoficzną i przekształciły się w wysiłki zmierzające do wypracowania 
koncepcji wolności
- Heglowskiej idei rozumu właściwa dążność do materialnego urzeczywistnienia się 
w świecie, w którym panowałyby wolność i rozumny porządek
- Powiązanie koncepcji Hegla z rewolucją francuską; rewolucja żądała, by uznano 
za obowiązujące tylko to, co jest zgodne z prawami rozumu
- Człowiek nie jest niewolniczo zależny od faktów i istniejącego stanu rzeczy -- 
jest zdolny do podporządkowania ich kryterium rozumu, *nierozumną* część 
rzeczywistości należy zmienić
- Rewolucja miała proklamować absolutną władzę rozumu nad rzeczywistością
- Myśl ludzka nie może rządzić rzeczywistością, zanim człowiek nie ustali pojęć 
i zasad wyznaczających kryteria i normy mające walor powszechny -- Hegel wierzy, 
że takie obiektywne pojęcia i zasady istnieją. Ich całokształt nazywa rozumem.
- Rozum autonomicznym prawodawcą, nie może przyjmować norm od innej instancji
- Rozum nie może rządzić rzeczywistością, jeśli sama rzeczywistość nie stała się 
racjonalna -- taka może być tylko, jeśli podmiot zacznie należeć do treści 
przyrody i historii
- Koncepcja **substancji pojmowanej jako podmiot** -- rzeczywistość jako proces, 
w którym cały byt jest jednością przeciwstawnych sił. Podmiot oznacza nie tylko 
epistemologiczne *ego* czy świadomość, ale i modus istnienia -- **istnienia 
jedności rozwijającej się samoistnie w procesie negacji**. Wszystko, co 
istnieje, jest *prawdziwe* tylko w tej mierze, w jakiej jako podmiot oddziaływa 
na wszystkie sprzeczne ze sobą stosunki, które składają się na jego istnienie. 
Nieodzowne jest rozpatrzenie tego rodzaju *podmiotu*, który podlega postępowej 
ewolucji dzięki rozwijaniu się wewnętrznych, tkwiących w nim sprzeczności. Np. 
istnieć jako kamień to tyle, co nieustannie przeciwstawiać się wszystkiemu, co 
na kamień działa, podlegać nieustannemu procesowi stawania się i pozostawania 
kamieniem. Nie rozwija jednak on się samoistnie. Roślina już tak -- jest bliższa 
stania się rzeczywistym *podmiotem*, jednak nie *pojmuje* ona tego procesu 
rozwoju. Nie może więc siłą rozumu przekształcić tkwiących w niej możliwości 
potencjalnych w rzeczywistość. Takie *uświadamianie* sobie jest procesem, 
któremu podlega prawdziwy podmiot i który może zachodzić dopiero, kiedy istnieje 
człowiek. Samo jego istnienie jest procesem urzeczywistniania tkwiących w nim 
możliwości i kształtowania rzeczywistości zgodnie z pojęciami rozumu
- Najbardziej podstawową kategorią rozumu jest **wolność**
- Rozum z góry zakłada wolność (zdolny do tego taki podmiot, który panuje nad 
swoim rozwojem i który uświadamia sobie swoje możliwości i możliwości tkwiące 
w rzeczach); wolność zakłada rozum, gdyż tylko wiedza uświadomiona umożliwia 
podmiotowi zdobycie i sprawowanie tej władzy
- Kamień i roślina nie mają wiedzy uświadomionej -- nie są prawdziwymi 
podmiotami. Człowiek wie kim jest i tylko dlatego istnieje rzeczywiście; rozum 
i wolność są niczym bez tej wiedzy
- Rozum jest obiektywną siłą i obiektywną rzeczywistością tylko dzięki temu, że 
wszystkie postaci bytu są w mniejszym lub większym stopniu modusami 
podmiotowości, formami urzeczywistniania się świadomości (przedmiot sam w sobie 
jest jednak rodzajem podmiotu)
- Rozum podstawową siłą działającą w historii -- jego urzeczywistnianiem się są 
dzieje ludzkości
- Rozum jako dzieje -- **Duch** (*Geist*) -- świat historii rozpatrywany 
w związku z racjonalnym rozwojem ludzkości; historia nie jako łańcuch zdarzeń, 
a jako ciągła walka o dostosowanie tego, co istnieje, do rosnących możliwości 
człowieka
- Historia, etapy rozwoju, lecz jeden rozum; jedna prawda: urzeczywistniona 
wolność
- Bezpośrednia jedność rozumu i rzeczywistości nie powstaje od razu -- jest 
wynikiem długiego procesu -- dążenie do powstania najwyższej formy istnienia, 
wolnego i rozumnego podmiotu; to, co rzeczywiste, nie będzie oddzielone od tego, 
co potencjalne; dopóki rzeczywistość nie będzie zgodna z rozumem, nie będzie 
rzeczywistością w najgłębszym tego słowa znaczeniu
- To, co rzeczywiście istnieje -- *zjawisko*
- *Rzeczywistość* -- to, co istnieje w postaci zgodnej z kryteriami rozumu
- Koncepcja rozumu ma charakter krytyczny -- hegemonia każdej dominującej formy 
istnienia podlega negacji, przeciwieństwa tę formę rozsadzają i zmuszają do 
przejścia w inne formy -- *duch sprzeczności* siłą napędową w dialektycznej 
metodzie
- Rozum i wolność zasadami -- wczesny Hegel nie stwierdza rozbieżności między 
filozoficznym i społecznym znaczeniem
- O doniosłym znaczeniu współczesnych Heglowi czasów ma świadczyć fakt, iż 
zniknął nimb (świetlisty otok wokół głów postaci boskich czy świętych na 
obrazach), jakim otaczano głównych ciemiężców i bogów tej ziemi.
- Wczesny Hegel stwierdza, że nie ma idei państwa, ponieważ ideą można nazwać 
coś, czemu przysługuje wolność, natomiast państwo to w pewnej mierze mechanizm, 
trybikami są ludzie. Ten pogląd wyrobił sobie w Rzeszy niemieckiej, która była 
słabym, zacofanym państwem nieposiadającej silnej klasy średniej, która mogłaby 
stać się zarzewiem rewolucji. Protestantyzm dodatkowo głosił, że wolność jest 
wartością wewnętrzną -- rzeczywistość społeczna przestała mieć znaczenie przy 
dyskutowaniu *prawdziwej natury człowieka*. *Człowiek nauczył się żądać od 
samego siebie realizacji swoich możliwości i «szukać w sobie samym», a nie 
w świecie zewnętrznym możliwości osiągnięcia celów swojego życia*. Ostoją 
piękna, moralności i wolności stała się *dusza* jednostki. Tendencja do godzenia 
się z rzeczywistością społeczną. Kiedy dojdzie się do wniosku, że idei 
racjonalnej politycznej i społecznej reorganizacji świata nie da się 
urzeczywistnić, to uznaje się tę ideę jedynie za wartość duchową -- to jest 
tendencja często dająca się stwierdzić w idealizmie niemieckim. *Prawdziwą 
rzeczywistością* stały się nauka, sztuka, religia, filozofia. Stąd myśl, że 
wolność myśli jest ważniejsza, niż wolność działania, moralność jest ważniejsza, 
niż wprowadzanie w życie zasad sprawiedliwości.
- *System Hegla to ostatni wielki system, który jest wyrazem tej idealistycznej 
kultury, to ostatnia wielka próba mająca na celu uczynić dziedzinę myśli 
schroniskiem rozumu i wolności. Właściwy Heglowi zmysł krytyczny był jednakże 
dość silny, aby skłonić go do zerwania z tradycją idealizmu -- do zajęcia się 
historią*.
- System Hegla jest więc z konieczności powiązany z określoną filozofią 
polityczną oraz z określonym porządkiem społecznym i politycznym.
- Z drugiej strony podstawowe idee Hegla to nic innego, jak apogeum całej 
tradycyjnej myśli zachodniej.

### Sytuacja w filozofii

- Idealizm niemiecki obronił filozofię przed atakiem empiryzmu angielskiego.
- Filozofia jako roszcząca sobie prawo do kierowania wysiłkami człowieka przez 
wypracowanie najbardziej ogólnych pojęć umożliwiających zrozumienie świata.
- Kartezjusz -- od niego nowa postać praktycznego aspektu filozofii, dzięki 
której człowiek będzie mógł stać się panem i posiadaczem natury.
- Coraz większy nacisk na wykrywanie przez naukę ogólnych praw, władza nad 
przyrodą i społeczeństwem zakłada znajomość prawdy -- jest ona powszechna 
i ogólna, w przeciwieństwie do obrazów rzeczy i ich form, które postrzegają 
jednostki
- Hipostazowanie (przypisywanie bytu rzeczywistego pojęciom abstrakcyjnym) pojęć 
ogólnych (już w starożytności) było reakcją filozofów na fakt, że 
w społeczeństwie odgrywał decydującą rolę interes jednostek, a interes ogólny 
był uznawany za coś wtórnego.
- Nowożytność -- wolne i równe jednostki działając współzawodniczą, doprowadza 
to do współzależności, braku racjonalnie zorganizowanej społeczności, 
powtarzających się kryzysów. To przyczyną poszukiwania przez filozofów 
**jedności** i **ogólności**; dochodzą oni do wniosku, że reprezentuje je 
**rozum**.
- Dwa pytania:
    - Czy przez badanie struktury rozumowania jednostki (tego, co subiektywne) 
    można wyprowadzić ogólne prawa i reguły, które mogą stanowić powszechne 
    kryteria rozumności?
    - Czy można stworzyć racjonalny ogólny porządek, jeśli za jego podstawę uzna 
    się autonomię jednostki?
- Odpowiadając na te pytania pozytywnie idealizm niemiecki zmierzał do ustalenia 
scalającej zasady, dzięki której można by było uznawać podstawowe ideały 
społeczeństwa indywidualistycznego i która nie zostałaby zdezawuowana (poddana 
w wątpliwość) przez antagonizmy nurtujące te społeczeństwo.
- Empiryści angielscy: żadne poszczególne pojęcie czy prawo rozumu nie może być 
uznane za uniwersalne, jedność rozumu jest tylko jednością nawyku
- Ten atak empirystów groźny (wg. idealistów), ponieważ może uniemożliwić 
uczynienie głównych form życia zgodnych z określonym porządkiem
- Ten problem odnosi się również do historycznego powołania człowieka:
    - idealiści: konkretne, historyczne formy tego problemu -- wszyscy uważali, 
    iż rozum teoretyczny jest związany z rozumem praktycznym: u Hegla jest to 
    przejście od idei rozumu do określenia państwa jako czegoś, co jednoczy 
    interes społeczny z indywidualnym i w związku z tym stanowi 
    urzeczywistnienie rozumu.
- Prawo rozumu do kształtowania rzeczywistości zależy od zdolności człowieka do 
poznawania prawd o walorze ogólnym -- ogólność i konieczność
- Empiryści: atak na pojęcia ogólne:
    - Locke: idee ogólne to wynalazki i twory umysłu, które skonstruował on dla 
    własnego użytku i przynależą tylko znakom
    - Hume: idee ogólne są wyprowadzone drogą abstrakcji ze szczegółowych 
    i *reprezentują* one tylko to, co szczególne, nie można z nich wysnuć reguł 
    ogólnych; przewodnikiem w życiu nie jest rozum, tylko nawyk
- Jeśli doświadczenie i nawyk mają być jedynym źródłem wiedzy i przekonań 
człowieka, to jak mógł on działać w sposób niezgodny z nawykiem i jak mógł 
działać zgodnie z ideami i zasadami, których jeszcze nie ustalił i nie 
akceptował? Prawda nie mogła przeciwstawić się istniejącemu porządkowi, rozum 
nie mógł przemawiać przeciwko niemu -- rezultatem sceptycyzm i konformizm
- Idealiści uważali tę filozofię za wyraz abdykacji rozumu
- Uznanie, że jeśli nie uda im się dowieść, że pojęcia ogólne można stosować do 
doświadczenia mimo, że się z niego nie wywodzą, to rozum będzie musiał się 
podporządkować dyktatom nauki empirycznej. To równocześnie atak na warunki 
wolności ludzkiej, gdyż istotną ich częścią jest prawo rozumu do kierowania 
doświadczeniem
- Kant:
    - jedynie doświadczenie dostarcza *materiału* pojęciom rozumu, poznanie 
    początek bierze z doświadczenia i na doświadczeniu się kończy
    - empirystom nie udało się wykazać, że doświadczenie dostarcza także środków 
    i sposobów, za pomocą których materiał empiryczny zostaje uporządkowany
    - niezależność i wolność rozumu zostaną uratowane, jeśli można wykazać, że 
    zasady, zgodnie z którymi porządkujemy ten materiał, nie wywodzą się 
    z doświadczenia -- wtedy samo doświadczenie stałoby się wytworem rozumu
    - udowodnił, że umysłowi ludzkiemu właściwe są pewne uniwersalne *formy*, 
    które organizują dane dostarczane przez zmysły
        - formy zmysłowości (przestrzeń i czas)
        - formy *rozsądku* (kategorie)
        - formy te są uniwersalne, są warunkiem *a priori* każdego wrażenia 
        i impresji
        - te formy nie wywodzą się z doświadczenia
    - świat przedmiotów jako porządek powszechny i konieczny jest wytworem 
    podmiotu i to **nie podmiotu jednostkowego**; akty oglądu i pojmowania, 
    które go kształtują, **są wspólne wszystkim jednostkom i stanowią warunki 
    doświadczenia** -- te wspólną wszystkim strukturę umysłu nazywa 
    **świadomością transcendentalną**: tworzą ją formy zmysłowości i rozsądku, 
    które są **aktywnie funkcjonującymi** formami istniejącymi jedynie w aktach 
    oglądu i pojmowania
    - transcendentalne formy oglądu (formy zmysłowości), syntetyzują różnorodne 
    dane zmysłowe, łącząc je w pewien porządek przestrzenno-czasowy; dzięki 
    kategoriom wyniki tej syntezy zostają przekształcone w powszechne 
    i konieczne stosunki: stosunek przyczynowo-skutkowy, stosunek wzajemnego 
    oddziaływania i tak dalej; tym, co jednoczy cały ten zespół, jest 
    **transcendentalna apercepcja**, która odnosi całe doświadczenie do 
    myślącego *ego* sprawiając, że doświadczenie istnieje ciągle jako *moje* 
    doświadczenie -- **transcendentalna apercepcja** *najwyższą* syntezą -- 
    polega na zdawaniu sobie sprawy z tego, że *ja myślę*, dzięki niej *ego* 
    uświadamia sobie, że jest tym, co istnieje ciągle i aktywnie w potoku coraz 
    to nowych doświadczeń; stanowi ona (apercepcja) ostateczną podstawę jedności 
    podmiotu jak również powszechności i konieczności wszystkich stosunków 
    obiektywnych
    - świadomość transcendentalna nie jest czymś niezależnym od materiały 
    uzyskanego za pomocą zmysłów; mnogość impresji staje się spójnie 
    zorganizowanym światem przedmiotów i stosunków tylko dzięki aktom 
    świadomości transcendentalnej
    - nie możemy się dowiedzieć, w jaki sposób istnieją i czym są 
    przypuszczalnie niezależne od apriorycznych form *rzeczy same w sobie*, 
    które wywołują impresje
- Hegel:
    - uważał, że ten element sceptycyzmu (rzeczy same w sobie) sprawia, iż próba 
    obrony rozumu przed atakami empirystów może się nie udać -- dopóki rozum nie 
    obejmuje rzeczy samych w sobie, dopóty jest tylko zasadą subiektywną, nie 
    mającą władzy nad obiektywną strukturą rzeczywistości
    - w ten sposób świat rozpadł się na dwie oddzielne części: na to, co 
    subiektywne i na to, co obiektywne; na rozsądek i świat zmysłowy, na myśl 
    i byt
    - stosunek między podmiotem i przedmiotem, ich wzajemne przeciwieństwo 
    oznacza istnienie konkretnej sprzeczności w tym, co istnieje -- jej 
    rozwiązanie -- zjednoczenie przeciwieństw -- jest w równym stopniu sprawą 
    praktyki, jak teorii
    - później pewna historyczna forma tego konfliktu określona jako *alienacja* 
    -- świat przedmiotów, będący pierwotnie wytworem pracy i wiedzy ludzkiej, 
    staje się niezależny od człowieka, tak że zaczynają nim rządzić 
    niekontrolowane siły i prawa, w których człowiek już nie rozpoznaje siebie; 
    jednocześnie myśl oddala się od rzeczywistości a prawda staje się zachowanym 
    w myśli bezsilnym ideałem nie mającym wpływu na świat rzeczywisty -- 
    zadaniem filozofii wskazanie zasady, która przywróci jedność i całościowość
    - tą zasadą przywracającą jedność i całościowość **koncepcja rozumu** Hegla 
    -- to rozum jest prawdziwą formą rzeczywistości, w której wszystkie 
    sprzeczności między podmiotem i przedmiotami są scalone, wskutek czego 
    powstaje prawdziwa jedność i ogólność
    - jego filozofia systemem, który przyporządkowuje wszystkie dziedziny bytu 
    wszechobejmującej idei rozumu; duch sprawuje władzę tak nad światem 
    nieorganicznym, jak i organicznym, przyrodą i społeczeństwem
    - systematyczny charakter filozofii jest wynikiem sytuacji historycznej -- 
    historia na etapie, na którym możliwość urzeczywistnienia ludzkiej wolności 
    wkrótce może stać się czymś realnym, wolność jednak zakłada 
    urzeczywistnienie rozumu, człowiek będzie mógł być wolny i będzie mógł 
    rozwinąć wszystkie swoje możliwości tylko wtedy, gdy scalająca rozumna wola 
    i wiedza uzyska władzę nad całym światem
    - system Hegla antycypuje stan rzeczy, w którym ta możliwość już została 
    zrealizowana
    - optymizm ożywiający jego system stał się podstawą *panlogizmu* -- każda 
    forma bytu jest formą rozumu
    - przejście od logiki do *filozofii przyrody* a z niej do *filozofii ducha* 
    dokonuje się na podstawie założenia, że prawa natury wynikają z racjonalnej 
    struktury bytu i w sposób ciągły prowadzą do praw ducha
    - królestwo ducha osiąga w warunkach wolności to, co królestwo natury osiąga 
    w warunkach ślepej konieczności -- zrealizowanie możliwości tkwiących 
    w rzeczywistości; ten stan jest **prawdą** -- coś jest prawdziwe, jeśli 
    realizuje wszystkie właściwe sobie obiektywne możliwości -- to, co jest 
    prawdziwe, jest tożsame ze swoim **pojęciem**
    - Heglowskie **pojęcie**:
        - dwa znaczenia:
            - natura albo istota treści, a w związku z tym -- prawdziwa myśl 
            o niej
            - obecne urzeczywistnienie tej natury albo istoty -- konkretne jej 
            istnienie
        - (wszystkie podstawowe koncepcje Hegla odznaczają się taką samą 
        niejednoznacznością)
        - pojęcia nigdy nie są czystymi pojęciami (jak w logice formalnej), 
        tylko formami lub modusami bytu ujętymi przez myśl
        - nie mamy tu mistycznej tożsamości myśli i rzeczywistości, lecz słuszna 
        myśl reprezentuje rzeczywistość, gdyż ta osiągnęła w swoim rozwoju etap, 
        na którym jest zgodna z prawdą
        - zasady i formy myślowe wywodzą się z zasad i form istniejących w samej 
        rzeczywistości; prawa logiki odtwarzają prawa rządzące ruchem 
        rzeczywistości
        - jednoczenie się przeciwieństw wykryte we wszystkim, co istnieje
    - jednoczenie się przeciwieństw -- przykładem sąd: "człowiek jest 
    niewolnikiem"; człowiek (podmiot) został niewolnikiem (orzecznik), ale mimo 
    to, że jest niewolnikiem jest również człowiekiem, a więc kimś ze swej 
    istoty wolnym, więc przeciwstawnym w stosunku do orzecznika; sąd nie łączy 
    więc orzecznika z niezmiennym podmiotem, ale wyraża to, że zachodzi proces, 
    podczas którego ten podmiot staje się czymś innym, niż sobą; podmiot to 
    właśnie proces stawania się orzecznikiem i negowania go
    - rzeczywistość jawi się jako dynamiczny proces, wszystkie niezmienne formy 
    okazują się być czystymi abstrakcjami
    - w procesie myślenia, jeśli się myśli prawidłowo, stwierdza się, że jedna 
    forma bytu przechodzi w drugą i że każda poszczególna forma może być 
    określona tylko przez całokształt przeciwstawnych stosunków, w których ta 
    forma istnieje
    - Hegel nie uważa, że wszystko, co istnieje, istnieje zgodnie ze swoimi 
    możliwościami, uważa natomiast, że duch osiągnął samowiedzę swej wolności 
    i stał się zdolny do uczynienia przyrody i społeczeństwa dziedziną wolności 
    -- urzeczywistnienie rozumu nie jest faktem, lecz zadaniem
    - wszystkie formy ulegają rozkładowi w wyniku działalności rozumu, który je 
    zmienia i przezwycięża dopóki nie staną się adekwatnie dostosowane do 
    odpowiednich pojęć
    - ten ruch myśl odzwierciedla w procesie *zapośredniczenia* -- jeśli zbadamy 
    prawdziwą treść naszych percepcji i pojęć, to okaże się, że wyodrębnienie 
    niezmiennych przedmiotów jest niemożliwe: są one rozdrobniona na mnogość 
    stosunków, które wyczerpują treść tych przedmiotów
    - filozofia Hegla *filozofią negacji* -- zrodziło ją przekonanie, że dane 
    fakty, które zdrowy rozsądek uznaje za pozytywny wskaźnik prawdy, są 
    w rzeczywistości negacją prawdy, tak że prawda może być ustalona dopiero 
    wtedy, gdy się sprawi, że fakty te przestaną istnieć
    - cała dialektyka związana z poglądem, że wszystkie formy bytu są ze względu 
    na samą swą istotę przesycone negatywnością -- ta negatywność określa ich 
    treść i determinuje ruch
    - dialektyka przeciwstawia się każdej formie pozytywizmu
        - pozytywizm skłania myśl do zadowolenia się faktami i do rezygnacji 
        z każdej próby wyjścia poza nie, do uległego godzenia się z istniejącym 
        stanem rzeczy
        - Hegel nie uznaje autorytetu faktów samych w sobie -- są one 
        *ustanawione* przez podmiot, który *zapośredniczył je* w toku procesu 
        swojego wszechstronnego rozwoju, weryfikacja odbywa się w trakcie tego 
        procesu, z którym wszystkie fakty są połączone w całość i który 
        determinuje ich treść, wszystko, co jest dane, musi się usprawiedliwić 
        przed rozumem, który jest całokształtem możliwości przyrody i człowieka
    - choć ta filozofia rozpoczyna się od negacji tego, co dane, to w końcu 
    następuje stwierdzenie, że w historii urzeczywistnił się już rozum
    - filozofia osiągnie swój cel, jeśli sformułuje pogląd na świat -- świat, 
    w którym zostanie zrealizowana wolność
    - do osiągnięcia zgodności z prawdą obecnie potrzebna będzie praktyka 
    historyczna -- jeśli w tym momencie w samej rzeczywistości istnieją warunki, 
    by mógł się urzeczywistnić rozum, myśl może przestać zajmować się ideałem, 
    myślenie krytyczne nie przestaje istnieć, lecz przybiera nową postać -- 
    zwrócenie się ku teorii i praktyce społecznej
    - Pięć etapów rozwoju filozofii Hegla:
        1. Próba sformułowania religijnych podstaw filozofii
        2. Krytyka współczesnych mu systemów filozoficznych, szczególnie Kanta, 
        Fichtego, Schellinga
        3. System jenajski -- najwcześniejsza postać pełnego systemu poglądów 
        Hegla
        4. Wydanie *Fenomenologii Ducha*
        5. Tworzenie systemu w ostatecznej postaci
        - oprócz tego podczas opracowania systemu filozoficznego Hegel stworzył 
        szereg tekstów o charakterze politycznym

## I. Wczesne pisma teologiczne Hegla (1790 -- 1800)

- atmosfera -- wydaje się, że następuje złagodzenie despotyzmu
- idee oświeceniowe przeniknęły do życia kulturalnego
- kontrast między ideami oświeceniowymi a rzeczywistością
- brak realnych zmian -- jedynie wyrazy protestu przeciwko niepokonanym potęgom
- Hegel studentem teologii
- tęsknota za przeszłością -- Hegel pisze pochwałę starożytnego miasta-państwa, 
próbuje ustalić dzięki czemu powstała i istniała jedność wszystkich dziedzin 
kultury -- ma nim być *duch narodu*; historia narodu, jego religia i stopień 
wolności politycznej, jaki on osiągnął, nie mogą być rozpatrywane oddzielnie, 
splatają się one, łączy je wspólna więź
- *duch narodu* nie jest mistycznym czy metafizycznym bytem -- stanowi 
całokształt warunków naturalnych, technicznych, ekonomicznych, moralnych 
i intelektualnych, które determinują historyczny rozwój narodu -- to bardziej do 
koncepcji Monteskiusza *espirit general*
- zainteresowanie relacją między jednostką a państwem, które wyzyskuje, nie 
zapewnia możliwości rozwoju, jest *wyobcowaną* instytucją
- państwo istnieje, bo jednostki się na to zgodziły, określa prawa i obowiązki 
obywateli, chroni ich
- jednostce przysługują niezbywalne prawa ludzkie, których nie powinna naruszać 
ingerencja państwa
- nie ma w tym moralnej i metafizycznej pochwały państwa, która pojawi się 
u Hegla później
- człowiek akceptuje stosunki polityczne i społeczne, które ograniczają 
możliwość jego rozwoju, za *fatum*, krzyż, który musi dźwigać
- koncepcja historycznej konieczności
- *zabezpieczenie własności jest osią, wokół której obraca się całe współczesne 
ustawodawstwo* -- historyczna forma własności (własność burżuazyjna) stanowi 
przyczynę panującej dezintegracji politycznej
- instytucje społeczne powodem, dla którego w relacje międzyludzkie wkrada się 
coś niewłaściwego; do tego stopnia, iż *zdobycie własności i jej posiadanie tak 
samo jak istnienie praw sprawia, że niemożliwa jest całkowita harmonia między 
zakochanymi oraz jedność ich uczuć i myśli*, odrębność jednostkowa walczy z tym, 
co wspólne w ich życiu, a polega na ty, że onx jest związanx z *martwymi 
rzeczami*, które nie należą do drugiej strony i z konieczności pozostają czymś 
zewnętrznym w stosunku do jedności obu tych istot ludzkich
- związek między istnieniem własności a faktem, że człowiek żyje w świecie, 
który chociaż jest przez człowieka ukształtowany (dzięki jego wiedzy i pracy), 
to nie należy już do niego i urąga jego wewnętrznym potrzebom -- dziwny świat, 
w którym człowiek nie osiąga swych celów
- mamy tu pierwsze sformułowanie koncepcji alienacji
- brak jedności i wolności to ogólne znamię ery nowożytnej
- konflikt związany ze stosunkiem między człowiekiem i przyrodą uczynił tę 
ostatnią wrogą potęgą, która ma być opanowana przez człowieka i zrodził 
sprzeczność między ideą a rzeczywistością, między myślą a realnością, między 
świadomością i bytem
- człowiek stwierdza, że jest czymś wyobcowanym ze świata, który jest czymś, co 
przeciwstawia się jego popędom i pragnieniom
- jak więc ma zapanować harmonia?
    - pierwsza odpowiedź odpowiedzią studenta teologii -- chrześcijaństwo tworzy 
    nowy, *absolutny* ośrodek ludzkich zainteresowań i wskazuje ostateczny cel 
    życia, jednak nie odnosi się do zagadnień społecznych, więc to nie religia 
    ma dać odpowiedź, a filozofia, której Hegel nie uznawał za odrębną, swoistą 
    gałąź nauki, jest ona potrzebna, by zaradzić brakowi jedności i wolnośći
    - zniknęła harmonia: przyroda czymś wrogim człowiekowi, rzeczywistość czymś 
    dalekim od *idei*, świadomość czymś przeciwstawnym w stosunku do bytu -- 
    wszystkie te sprzeczności mają ogólną formę konfliktu między podmiotem 
    a przedmiotem -- to jest powiązanie problemu historycznego z filozoficznym
    - wiedza i wola w świecie *podmiotowym* -- tutaj pewność, oczywistość, 
    wolność
    - świat *obiektywny* -- tutaj niepewność, konieczność fizyczna
    - misją historyczną filozofii analiza sprzeczności istniejących 
    w rzeczywistości i wskazanie jak można je scalić
- już w tym okresie pierwsze próby dokonania analizy dialektycznej, choć 
przesłania ją jeszcze teologia
- wszystkie sprzeczności są u Hegla rozwiązane, a mimo to istnieją, w *rozumie*
- *życie* jako pierwsze pojęcie, które jest przykładem jedności przeciwieństw -- 
życie jako istota, jako *duch*, który może objąć myślą i opanować 
wszechogarniające sprzeczności bytu
- chodzi o życie rozumnej istoty, o cechę właściwą jedynie człowiekowi
- każdy nieożywiony przedmiot jest różny i ograniczony w stosunku do swojego 
rodzaju (ponieważ ma ograniczoną formę), szczegółowe przeciwstawia się temu, co 
ogólne, ogólne nie urzeczywistnia się w nim
- życie oznacza istnienie bytu, którego różne części i stany są scalone 
w jedność "podmiotu"
- każda żyjąca jednostka jest manifestacją całości życia -- właściwa jest jej 
pełna istota, wszystkie możliwości życia
- żyjąca istota może przezwyciężyć swoją ograniczoność, zewnętrzne warunki są 
nieustannie podporządkowywane trwającej jedności podmiotu
- jedność życia wynikiem czynnego przezwyciężania tego, co się przeciwstawia 
jedności
- jedność staje się czymś dominującym w wyniku "zapośredniczenia" zachodzącego 
między żywą istotą a obiektywnymi warunkami
- warunkiem wolności jest doskonała jedność między podmiotem i przedmiotem
- nie we wszystkich formach życia mamy do czynienia z taką jednością -- tylko 
człowiek dzięki swej wiedzy może dojść do "idei życia"
- jedność zakłada poznanie prawdy, pojmowane jako poznanie możliwości zarówno 
podmiotu jak i przedmiotu; prawda, którą człowiek może posiąść, wyzwala jego 
możliwości, jak i możliwości przyrody
- człowiek jest zgodny kształtować świat zgodnie z rozumem
- **świat w swojej istocie jest wynikiem historycznej działalności człowieka**
- *Duch* jest w istocie takim samym czynnikiem jednoczącym jak życie -- 
"nieskończone życie może być nazwane duchem, gdyż duch oznacza żywą jedność 
wśród różnorodności... Duch jest żywym prawem [ogólnym], które jednoczy 
różnorodność, tak że ta ostatnia staje się czymś żywym"; ostatecznie Duch jest 
tylko życiem; "Duch" jest użyty jako termin do oznaczenia jedności podmiotu 
i przedmiotu
- **jedność jest tożsama z bytem** -- jak to rozumieć? To twierdzenie zakłada, 
że mamy do czynienia z różnicą między tym, co istnieje (bytem określonym) 
a "bytem" (bytem jako takim). Każdy byt, z którym mamy do czynienia jest 
określony. Kiedy o takim bycie określonym mówimy, nadajemy mu atrybut istnienia 
-- ten atrybut jest wspólny wszystkim poszczególnym bytom: to świadczy, że musi 
istnieć byt jako taki, różny od każdego określonego bytu, tak że wolno go nazwać 
"rzeczywiście jednym". Byt taki jest tym, co jest wspólne wszystkim bytom 
jednostkowym i co jest niejako ich substratem. Gdy się za punkt wyjścia weźmie 
tę tezę, to to już stosunkowo łatwo uznać ten byt za "istotę wszelkiego bytu", 
za "substancję boską", "najwyższą rzeczywistość" i w ten sposób połączyć 
ontologię z teologią. Ta tradycja jest wciąż żywa w logice Hegla.
- Arystoteles pierwszy uznał ten byt za proces albo ruch, dzięki któremu byt 
jednostkowy formuje się w to, czym jest rzeczywiście, bytem rzeczywistym 
w ścisłym tego słowa znaczeniu jest istota, przez którą rozumie on konkretną 
rzecz jednostkową
- Włączenie przez Hegla koncepcji: Różne sposoby istnienia to bardziej lub 
mniejcałkowite jednoczenie się (modi bytu to postacie jedności stosunków 
antagonistycznych) -- jednoczenie się oznacza ruch, najwyższym ruchem ten, 
w którym każda możliwość urzeczywistnia się w pełni -- byt, który tak by się 
rozwijał, byłby czystą energią, jego istnienie polegałoby jedyne na myśleniu; 
nie byłoby dla niego nic wyobcowanego, zewnętrznego -- myślenie *chwyta* swój 
przedmiot jako myśl, ruch doskonałym jednoczeniem się podmiotu z przedmiotem -- 
prawdziwy byt jest myślą i rozumem
- Rozum-bóg u Arystotelesa nie jest ani przyczyną, ani twórcą świata, a pierwszą 
przyczyną tego ruchu tylko dzięki skomplikowanemu systemowi bytów 
pośredniczących; rozum ludzki niedoskonałą kopią, życie rozumne najwyższą formą 
życia

## II. Powstanie systemu filozoficznego (1800 -- 1802)

### 1. Pierwsze pisma filozoficzne

- Hegel rozpoczyna karierę uniwersytecką, tematem pierwszych artykułów Kant, 
Fichte, Schelling
- Hegel dochodzi do wniosku, że filozofia bierze początek ze sprzeczności, 
z którymi ciągle człowiek ma do czynienia -- stąd historia filozofii historią 
rozważań dotyczących przeciwieństw: ducha i materii, duszy i ciała, wiary 
i rozumu, wolności i konieczności, analizą sprzeczności, które istnieją między 
*rozumem i zmysłowością*, *inteligencją a przyrodą*, *subiektywnym 
i obiektywnym* -- te pojęcia odgrywały kluczową rolę w *Krytyce...* Kanta -- 
Hegel pooddał je analizie dialektycznej, przede wszystkim pojęcie rozumu
- Kant odróżnił rozum (*Vernunft*) od rozsądku (*Verstand*)
- Hegel nadaje tym pojęciom nowy sens: różnica między **rozsądkiem a rozumem** 
taka, jak między zdrowym rozsądkiem i myśleniem spekulatywnym, między 
niedialektyczną refleksją i dialektycznym poznaniem
- **ROZSĄDEK**
- Działalność rozsądku -- zwykły rodzaj myślenia, wyizolowana refleksja, 
dominująca rola w życiu codziennym i nauce; pojęcia i sądy dotyczą 
wyodrębnionych rzeczy i stałych związków między nimi; określenia jednostkowe 
wykluczają się nawzajem jak atomy czy monady, jedna własność zajmuje miejsca 
innej -- byt, który jest w ten sposób wyodrębniony i ograniczony, to **to, co 
skończone**
- Rozsądek obejmuje świat bytów skończonych, w którym rządzi prawo tożsamości 
i prawo niesprzeczności (rzecz nigdy nie przestaje być tożsama z samą sobą, 
nigdy nie może stać się czymś innym -- gdy mamy zmianę, to to, co istnieje tu 
i teraz przestaje istnieć tu i teraz, ustępując miejsca czemuś innemu). Rozsądek 
dzieli świad na nieskończoną ilość krańcowych przeciwieństw, których nie da się 
ze sobą pogodzić. **Wyizolowana refleksja** jest sposobem, w jaki rozsądek 
tworzy i łączy swoje krańcowo różne pojęcia.
- To myślenie rozsądku wiąże się ze stosunkami, z którymi ma człowiek do 
czynienia w swoim życiu, antagonizmy *wyizolowanej refleksji* wyrażają 
antagonizmy rzeczywiste. Myśl mogłaby się zadowolić takim pojmowaniem 
rzeczywistości, gdyby ten świat nie był rzeczywistością nie związaną 
z pragnieniami i potrzebami ludzkości
- Jednak jedność, kryjąca się za antagonizmami, musi być objęta 
i urzeczywistniona przez rozum -- zadaniem rozumu pogodzenie przeciwieństw 
i doprowadzenie ich do stanu prawdziwej jedności, jeśli to zadanie zostanie 
wykonane, to przywtócona zostanie jedność społecznych stosunków między ludźmi
- **Rozum**
- Rozum jest pobudzany do działania przez potrzebę *przywrócenia totalności*
- nie należy ulegać złudzeniu, że percepcjom i wynikom działalności rozsądku 
można w pełni ufać; zdrowy rozsądek nakazuje *obojętność*, daje poczucie 
pewności, prowadzi do zobojętnienia wobec nieurzeczywistnionych możliwości 
wynikającego z poczucia pewności, do zadowolenia z danego stanu rzeczywistości 
i akceptowania ustalonych i trwałych stosunków w niej istniejących; zdrowy 
rozsądek mylnie bierze akcydentalne cechy zewnętrzne rzeczy za ich istotę 
i uparcie wierzy w bezpośrednią tożsamość istoty i istnienia
- Rozum tożsamość istoty i istnienia może stworzyć jedynie w wyniku wytrwałych 
wysiłków, dzięki świadomemu wyzyskaniu wiedzy, której warunkiem jest rezygnacja 
ze zdrowego rozsądku i zaufanie w pełni myśleniu spekulatywnemu
- *Myślenie spekulatywne* porównuje zewnętrzne, bezpośrednio dane formy rzeczy 
z potencjami tkwiącymi w tych rzeczach, w wyniku czego odróżnia ich istotę od 
przypadkowych stanów, w jakich się one znajdują -- nie może tego zapewnić jakiś 
mistyczny proces poznania intuicyjnego, lecz metoda **poznania pojęciowego**, 
badającego proces, w którym każda forma staje się tym, czym jest
- Myślenie spekulatywne ujmuje świat intelektu i świat materialny nie jako 
całokształt stałych, niezmiennych stosunków, lecz jako stawanie się, a jego byt 
jako wytwór i wytwarzanie
- *Myślenie spekulatywne* jest pierwszą wersją metody dialektycznej
- Rozum poddaje krytyce i eliminuje niezmienne przeciwieństwa, podważa poczucie 
pewności i dowodzi, że to, co zdrowy rozsądek uznaje za pewne i oczywiste, 
w filozofii wcale takie nie jest
- **Nieufność w stosunku do autorytetu faktów** -- sceptycyzm, forma 
rzeczywistości, która jest bezpośrednio dana, nie jest rzeczywistością 
ostateczną
- Nie można, za Kantem i Fichtem, apoteozować podmiotu kosztem świata 
obiektywnego, przypisując autonomicznej jednostce całą wolność, której nie ma 
w świecie zewnętrznym (twierdząc, że świat jest  domeną ślepej konieczności 
sprawiamy, że wolność przekształcana jest w wartość wewnętrzną, która może być 
realizowana tylko w duszy); w ostatecznej rzeczywistości wolny podmiot nie możeb 
być odizolowany od świata przedmiotowego. Ten antagonizm również musi zostać 
przezwyciężony
- Ostateczna rzeczywistość, w której rozwiązane są wszystkie sprzeczności, Hegel 
nazywa **absolutem** -- na tym etapie rozwoju myśli można go opisać jedynie 
w sposób negatywny, jako coś przeciwstawnego rzeczywistości poznawanej przez 
rozsądek, negującej ją tak, że nie ma w niej niczego, co przypominałoby świat 
skończony
- Rozum nie stwarza tożsamości w toku jakiegoś procesu łączenia przeciwieństw, 
lecz tak je przekształca, że przestają one istnieć jako przeciwieństwa, mimo że 
ich treść zostaje zachowywana w wyższej i bardziej *rzeczywistej* formie bytu -- 
proces ten kończy się dopiero, gdy rozum tak *zorganizował* całość, że *każda 
część istnieje już tylko w powiązaniu z całością* i że *każdy byt jednostkowy ma 
sens i znaczenie tylko w powiązaniu z całością*
- Absolut reprezentowany tylko przez całokształt pojęć i wyników poznawczych 
aktów rozumu. Dlatego rozum ukazuje się nam w pełni jedynie w postaci 
wszechobejmującej organizacji twierdzeń i intuicyj, czyli jako **system**
- W pierwszych pismach Hegel podkreśla negatywną funkcję rozumu: burzy on 
niezmienny i spokojny świat rozsądku i zdrowego rozsądku. Absolut nazywa 
*mrokiem*, *noicością*, aby uzyskać kontrast z jasno określonymi przedmiotami 
z którymi mamy do czynienia w życiu codziennym. Rozum oznacza *absolutne 
unicestwienie* świata zdrowego rozsądku, utrata normalnego poczucia pewności to 
początek filozofii.
- Odniesienie do Kanta: uznawaną przez Kanta zasadę empiryzmu (rozum ma być 
podporządkowany *danym* dotyczącym przedmiotów doświadczenia) Hegel całkowicie 
odrzuca. Według Kanta rozum działa jedynie w granicach wewnętrznego królestwa 
umysłu, co sprawia, ze jest bezsilny wobec rzeczy samych w sobie -- u Kanta to 
rozsądek jest obdarzony władzą. Jednak Hegel zauważa też, ze Kant przezwycięża 
ograniczoność tej koncepcji na przykład w tezie o *syntetycznej jedności 
apercepcji*, która ma być zgodna z heglowską zasadą jedności przeciwieństw, gdyż 
jedność syntetyczna jest w istocie wynikiem działania, dzięki któremu powstaje, 
a jednocześnie jest przezwyciężana sprzeczność między podmiotem a przedmiotem, 
dlatego u Kanta, przynajmniej w tej tezie, mamy mieć do czynienia z triadą: 
podmiot, przedmiot, synteza
- Po raz pierwszy pojawia się stwierdzenie, że triada jest prawdziwą formą 
myśli, jest ona dynamiczną jednością przeciwieństw, jest właściwą formą 
rzeczywistości, w której byt jest syntetyczną jednością antagonistycznych 
przeciwieństw
- Rzeczywistość rzeczy to całokształt dynamicznego procesu jej przeobrażania się 
w coś innego i jednoczenia się z tym *innym* -- negatywność przenika świat, 
schemat dialektyczny wyraża i tym samym stanowi *prawdę* tego świata, w którym 
każda rzecz jest czymś innym, niż jest *naprawdę*, i w którym przeciwieństwo 
i sprzeczność decydują o prawach rozwoju.

### 2. Pierwsze pisma polityczne









































