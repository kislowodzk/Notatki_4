# Egzystencjalizm -- Ćwiczenia

## Ćwiczenia 1 -- 02.03.

- teksty już w plikach
- na następny raz Kierkegaard do *tu nazwa*, zgłaszać się do referowania 
tekstów, ma to być omówienie tekstu (zreferowanie o czym było pisane, 
przestawienie argumentów, wątpliwości...)
- domyślnie będą online, ale możemy zrobić je (jeśli tak zdecydujemy) 
stacjonarnie. Do tego spotkania będą dwie opcje, które będziemy lajkować
- co do wykładów: będą one zdalne, będą nagrania profesora Mroza co tydzień, 
żebyśmy sobie odsłuchali
- zaliczenie egzaminem ustnym
- nie ma jakiegoś limitu nieobecności
- wykłady wrzucane jako linki, które mają tydzień ważności, nie zwlekać 
z pobraniem
- egzamin raczej z lektur
- lektury w plikach, zrobimy stąd co będzie po kolei
- "krótką historię egzystencjalizmu" przeczytać sobie przed kolejnym wykładem, 
jest dobrym, krótkim, całościowym wprowadzeniem do egzystencjalizmu
- oprócz tego "kawiarnia egzystencjalistów" warta przeczytania, ale całości nie 
będziemy przerabiać -- w tym tekst o fenomenologii będzie bardzo przydatny
- mamy zwrócić uwagę na podtytuły (łaciną, ale warto przetłumaczyć, bo są one 
ważne dla tego tekstu)

## Ćwiczenia 2 -- 09.03.

### Wpływ biografii Kierkegaarda

- surowy, zimny dom, brak matczynej miłości
- bardzo religijny ojciec, pokazywanie obrazków religijnych
- bardzo dobre wykształcenie
- przeklęcie Boga
- cięty język, który słyszał między innymi u ojca
- ironia -- innym filozofem, który jest znany ze swojej ironii, był Sokrates
    - Sokrates w rozmowie z napotkanym specjalistą często przyjmował ich 
    stanowisko i doprowadzał podczas pytania do tego, że dochodzili do 
    sprzeczności i starali ratować się wyjaśnieniami ad hoc
    - sam Kierkegaard zapożyczył wiele terminów swojej filozofii od Hegla, 
    którego sam krytykuje
    - to Hegel używał romantycznej ironii
- po zawieszeniu pewnych stanowisk
- początkowo studiował teologię, ale doktoryzował się z filozofii
- znał wiele języków

### 3 stadia

1. estetyczne
2. etyczne
3. rycerz wiary
- jednostka ze stadium estetycznego może od razu przejść do stopnia ostatniego
- przejście między stadium estetycznym i etycznym polega na decyzji

### Informacje o *Albo-albo*

- tytuł jako trop polemiki z Heglem, po drugie rozróżnienie etapu etycznego 
i estetycznego
- u Kierkegaarda wszystkie pseudonimy są znaczące
- to dzieło wydane pod pseudonimem *Victor Eremita*, co znaczy *zwycięski 
pustelnik*
- *Diapsalmata*?
    - dopiski między psalmami, coś, co do niego nie należy, jest dodatkowe
    - odpowiednik *intermezzo*
- *ad se ipsum*
    - do siebie samego
- wiersz Paula Pellisona na początku
    - Greatness, knowledge, renown, / Friendship, pleasure and possessions, 
    / All is only wind, only smoke: / To say it better, all is nothing.
    - można ostatnią linijkę tłumaczyć też jako *wszystko jest ironią*

### Diapsalmata

- u autora A spotykamy się z cierpieniem i smutkiem
- czy możemy sobie wyobrazić sobie estetę (w rozumieniu Kierkegaarda), który nie 
przeżywa katuszy?
    - rozwiązaniem może się wydawać zasłanianie się hedonizmem, człowiek może 
    z drugiej strony próbować wyzbyć się emocji, doprowadzić się w ten sposób do 
    braku smutku -- komentarz któregoś uczestnika
    - wskazanie A, że z każdym momentem radości wiąże się myśl o śmierci
- jaką jednostką jest esteta?
    - kwestia samotności jednostki, która pozostaje z niczym
    - "Chwilo, trwaj, bo jesteś piękna" -- z Fausta jest momentem dokonania 
    wyboru
    - esteta boi się wyboru, który by go ukonstytuował
    - esteta jest w ciągłej zmianie, żyje w teraźniejszości - jest on pomiatany 
    przez teraźniejszość
- figury istotne
    - Don Juan -- dla stadium estetycznego
    - Sokrates -- dla stadium etycznego
    - Abraham -- dla stadium rycerza wiary
- krytyka figury drobnomieszczanina, który jest zajęty światowymi sprawami
- doświadczenie aczasowości; będąc w ciągłej teraźniejszości nie widzi upływu 
czasu
- brak decyzji, która ukonstytuowałaby estetę
- aluzja do biblijnej opowieści o synach Izaaka, z których jeden za talerz kaszy 
oddał prawo pierworództwa -- esteta zrobiłby to samo bez namysłu
- traktowanie symbolicznych słów do wymiaru dosłownego; niemożność do myślenia 
abstrakcyjnego, wyjścia poza cielesność, zmysłowość
- dusza -- metafora ptaka, który leci nisko, nie może wzlecieć
- tekst po niemiecku na 33 strony: z dzieckiem, boskie jest, gdy milczysz, 
a ludzkie, kiedy się odzywasz
- esteta przeżywa nudę, nic go nie dziwi
- wybór nie ma znaczenia, lepiej go nie podejmować
- rezygnacja z wyboru jest patrzeniem ze strony wieczności
- w wieczności nie ma albo-albo
- esteta nie może się wybrać z przyziemności, jednocześnie jest uwiązany, żyje 
w ciągłej sprzeczności
- człowiek nie może się wycofać, bo jest to jaki sam błąd przez podjęcie 
decyzji, jak pozostanie w świecie
- ciągłe nieustabilizowanie

### Organizacja

- będzie wrzucona lista tekstów, te ze znakami zapytania będą możliwe do 
zamienienia za jakieś inne
- do tych tekstów można się zgłaszać (do jutra)
- pokój 45, Grodzka -- można przyjść stacjonarnie, 43 jeśli będzie dużo osób
- za moment teksty będą wrzucone


## Ćwiczenia 3 -- 16.03.

Komunikacja pośrednia/bezpośrednia

Wydawałoby się, że ta bezpośrednia to ta preferowana u Kierkegaarda, ale nie, to 
jest ta deklaratywna wiedza, przekazywana na wykładach. Ta, która ma wywoływać 
nastrój, to jest ta bezpośrednia.

Religijność A to religijność autorytetu, zracjonalizowana, bez przeżycia.

Ofiara skupia się na "jak", nie na "co". Chodzi o wywołanie uczucia, nastroju.

Zaczyna się "Bojaźń i drżenie" od rozważań człowieka prostego, który chce z nim 
poczuć to, co działo się na górze Moria. Chce on przeżyć to, co przeżywał 
Abraham.

4 historie Abrahama. Przedstawienie go na cztery sposoby. Ukazanie go jako 
człowieka, ale przede wszystkim ukazanie czym jest wiara i kim jest człowiek 
wiary. 

Później następują przykłady ze starożytności: bohaterów tragicznych. Co ich 
różni od Abrahama to to, że są oni w sferze etyki. Nie jest to wiara, choć 
wymagane są tu poświęcenia. Jest to wybranie mniejszego zła, pewien handel. 
I bohater tragiczny i rycerz wiary muszą z czegoś zrezygnować, jednak u bohatera 
tragicznego bogowie wyrażają ogólne prawa.

Agamemnon po gotowości do poświęcenia nie czuje się inny, dalej jest ojcem, 
przywódcą. Abraham natomiast jest wystawiony na ostracyzm społeczny, Abrahama 
nikt by nie zrozumiał, Agamemnona tak -- nikt nie chciałby być na jego miejscu. 
Abraham milczy po sytuacji na górze Moriar. Rycerza wiary nie możemy rozpoznać, 
nie możemy się nauczyć go naśladować. Porządek mowy, słowa, jest porządkiem 
logosu. To jest porządek doświadczenia. To jest coś, czego jedynie można 
doświadczyć, nie można tego przekazać.

Uczucia, które chwytają rycerza wiary. Porównanie z rycerzem, który chce 
"zdobyć" serce księżniczki, bez względu na racjonalność, ponieważ nie mogą się 
pobrać, albo ona go nie kocha. Rycerz rezygnacji będzie podtrzymywał swoje 
uczucie. 

Przeciwieństwo do Hegla. Hegla problemy jednostki pewnie by zbagatelizował, 
porządek i tak się zrealizuje.

To nie jest tak, że ten porządek musi się dokonać. Esteta może cały czas 
pozostać na tym stadium.

Podobieństwa między rycerzem wiary i stadiami: skupienie na swojej 
indywidualności, chwili, brak wyboru -- stadium estetyczne. Stadium etyczne -- 
wybór, podjęcie odpowiedzialności, zostanie częścią masy, poddanie się normom 
etycznym jest utratą jednostkowości przy dokonywaniu wyboru. W stadium rycerza 
wiary jednostka współuczestniczy w Absolucie. Istotne jest to, że przed Bogiem 
rycerz wiary też staje jako jednostka. Sam odpowiada za swoje czyny, sam 
odpowiada swoją wiarą, "rzuceniem się", jest skok wiary. Nie ma 
racjonalizowania.

Jak na Abrahama patrzy się z zewnątrz? Z punktu widzenia etyki jest mordercą. 
Jednak z punktu widzenia wiary etyka jest zawieszona. Teleologiczne zawieszenie 
etyki.

Drugą sytuacją, gdzie Bóg zachowuje się "absurdalnie" z punktu widzenia etyki, 
jest historia Hioba. Bóg może zawiesić prawo. 

Jung napisał książkę o Hiobie. Hiob jest terapeutą Boga, który pokazuje mu 
ciemne zakamarki.

Bóg u Kierkegaarda: jaki jest?

- niezrozumiały
- obecny
- nie jest zagwarantowany
- spotykamy go w absurdzie
- teologia apofatyczna -- nie da się Go określić pozytywnie

Tak jak esteta jest ciągle w teraźniejszości, to rycerz wiary jest w wieczności. 
Skok w wiarę jest skokiem w wieczność. Możemy poczuć nastrój, który chce w nas 
wywołać Kierkegaard, czas dla rycerza wiary nie ma znaczenia.

Rycerz wiary z jednej strony żyje normalnie, z drugiej strony żyje absurdem. Czy 
z absurdem jest pogodzony?

Hesse - Wilk Stepowy; bohater postanawia, że jak będzie miał 55 lat, to popełni 
samobójstwo. Powtarza sobie, że byle do tego wieku dociągnąć, a potem już 
spokój.

Jest pewien stały punkt (WOKÓŁ KTÓREGO OBRACA SIĘ KULA ZIEMSKA <3)

## Ćwiczenia 4

### Dostojewski

(Prowadziłem)

## Ćwiczenia 5

Nie było mnie na Szestowie :/

## Ćwiczenia 6 - 06.04.

### Nietzsche -- Zaratustra

Bardzo religijne, konserwatywne środowisko. Dzięki temu dogłębne i świadome 
zbadanie swojej wiary. Porzucenie sfery akademickiej.

Zaratustra dziełem późnym. Tekst liryczny, niejasny. Tekst daje narzędzia, które 
dają możliwość krytycznego ustosunkowania się do przyjętego systemu myśli. Użyte 
formy to mowy, pieśni, przypowieści.

Wielbłąd -> Lew -> Dziecko

(afirmacja 1) -> (negacja) -> (afirmacja 2)

Wielbłąd to ugięcie się pod ciężarem zastanych przekonań. Mówi tak, choć jest to 
dla niego obciążające. To wymaga siły. Moment lwa jest momentem negacji 
(absolutnej), to jest *nie* rzucone wszystkiemu. To jest moment powolnego 
wykształcania się wolności. Wolność wewnętrznie pusta. Jeśli ten element jest 
traktowany w stopniu absolutnym, to się wyczerpuje. Dziecko bliżej tego, żeby 
mówić *tak*, ale ono jednocześnie będzie tworzyło jakieś nowe wartości. Będzie 
afirmować, ale w inny sposób. Po pierwsze ta droga nie ma charaktery 
zamkniętego. Do momentu, w którym dojdziemy do jakiegoś człowieczeństwa, 
przechodzimy przez etapy nieczłowiecze. Dziecko wszystko tworzy, może to być 
początek dalszej drogi.

Nietzsche lubi paradoksalne figury -- starzec stający się młodzieńcem, człowiek 
znów stający się dzieckiem. Mamy pewną podwójność. *Nie* lwa jest czymś 
odmiennym od *nie* Zaratustry. Stare tablice, które kruszy Nietzsche, są pewnymi 
zastanymi przekonaniami. Domaga się ich kruszenia, jednak nie ma jeszcze nowych. 
Stare tablice są już skruszone, a z drugiej nowych nie ma.

Figura południa -- moment bez tablic, ale bez nowych jest momentem 
najświetlistszego południa, z drugiej strony momentem najkrótszego cienia. 
Południe to moment przesilenia dzielącego dzień na dwie połowy. Moment zmiany. 
Coś, co Nietzschego będzie interesować.

Temat śmierci Boga. Bóg **nie żyje**. Istotny nie jest moment śmierci. To nie 
jest deklaracja ontycznego nieistnienia Boga. Bóg, jako gwarant porządku, ładu, 
jest martwy. Bóg-zombie. Coś, co jeszcze przygniata, ale już nie ma siły 
sprawczej, być może zostanie za niedługo zostanie usunięte. Oparcie na 
paradoksie -- Chrześcijaństwo przetrwało śmierć Boga. Paradoks tego, że raz 
Zaratustra mówi, że tablice są skruszone, a później nawołuje do ich kruszenia.

Co musi się stać po śmierci Boga? Człowiek musi sam podjąć wysiłek 
kształtowania, tworzenia. Istotny element wytwarzania nowych wartości.

Na czym polega mówienie *tak*, które zaleca Nietzsche? Chodzi o powiedzenie 
*tak* światu. Nie można zamknąć się w podziemiu, uciekać przed światem, nie 
stawiać mu czoła. *Nie* lwa i *tak* wielbłąda okazuje się elementem tego samego 
zaklętego koła bezczynności. Przeciwko temu jest mówienie życiu *tak* 
Zaratustry. Jest pewną gotowością stawienia czoła światu. Traktowanie 
wszystkiego jako możliwość nowego doświadczenia, jako udowodnienia czegoś 
światu.

Wrogów się nienawidzi, a nie nimi gardzi.

Cnota darząca -- w jaki sposób coś dajemy. Chodzi o to, że samym swoim 
istnieniem, samą maksymalizacją siebie coś ludziom dajemy zachowując w tym 
siebie. Nie jest to jałmużna -- wyparcie się siebie na rzecz innych.

Figura ostatniego człowieka (ostatnich ludzi): są tak bardzo zakorzenieni 
w kulturze, że nie potrafią już nic stworzyć. Oni są szczęśliwymi ludźmi. Oni 
mówią, że szczęście wynaleźli. Jest zdrowy, syty, ma jakieś swoje drobne 
przyjemnostki, z drugiej strony nie wie co to jest miłość, tęsknota, gwiazda. 
Figura człowieka nirwanicznie roztopionego w tępej szczęśliwości, permanentny 
stan letniości. Ostatni ludzie zupełnym przeciwieństwem *ja-sagen*. Nie chcą 
żadnych sytuacji, które byłyby pokonywaniem siebie.

*Prawdziwa blond-aryjska bestia zawsze mówi ja-sagen wobec wursta*.

Człowiek musi siebie przezwyciężać, pokonywać. Trzeba sobie zadawać porcję bólu, 
cierpienia. Trzeba przekraczać to, czym się jest obecnie. Zaratustra zawsze 
uważa, że w tym momencie jest jeszcze niedostateczny. Kultura ostatnich ludzi 
będzie nawoływać do akceptacji tego, kim jest się obecnie. Nadczłowiek, który 
jest nieustannym łamaniem siebie jest tutaj kluczową kategorią. Ten nadczłowiek 
nie jest żadną antropologicznie różną od człowieka istotą. Jest figurą, która 
podkreśla inny stan podmiotowości, jest w stanie akceptować życie, nie uciekać 
w eskapizm ani negację. Nadczłowiek będzie tym, który nowe wartości będzie 
potrafił tworzyć.

Wola mocy. To, co żyje, cechuje się wolą mocy. Ostatecznie wola mocy powinna 
okazać się silniejsza od woli życia. Wola mocy nie jest wyłącznie kwestią 
świadomej i wyartykułowanej woli mocy. Jeśli ktoś jest akademikiem, badaczem 
i mówi, że ma obiektywną prawdę, to nieświadomie kieruje nim wola tego, żeby być 
dysponentem tej prawdy. Asceza (prawdziwa) ma w sobie głęboki rdzeń poszukiwania 
perwersyjnej przyjemności. Ktoś w ascezie potrzebuje narcystycznego 
samouwielbienia wobec świata.

*The shortest shadow* -- polecana książka o Nietzschem

Jeśli prawdziwy nadczłowiek to ktoś, kto narzuca światu swoje pojęcia, realnie 
zmienia świat i go przetwarza, to pojawia się paradoks. Kapłani, którzy są 
*winni* odwrócenia wartości, jednak wygrali, udało im się wprowadzić swój 
porządek.

Nietzsche nie lubi zaświatowców i eskapistów. Po stronie ostatnich ludzi 
niezdecydowanie, stawiając nogę nie wiedzą, czy chcą ją postawić. Z drugiej 
strony Nietzsche chce zakorzenienia w (matce xd) ziemi. Figura tancerza, który 
nie jest przygnieciony, potrafi się wznieść. Dwie lekkości: ostatni ludzie -- 
niezdecydowanie, połowiczności; Zaratustra -- taniec.

## Ćwiczenia 7 -- 13.04.

### Husserl

Główny tekst z okresu transcendentalnego. To, co przyjęli głównie 
egzystencjaliści to okres pierwszy -- fenomenologia ejdetyczna.

Współcześnie fenomenologia nurtem, który jeszcze jest żywy.

Dlaczego fenomenologia jest ważna dla egzystencjalizmu? Zdanie 
egzystencjalistów, że filozofia utraciła życie przez kontakty z fizyką, przez 
strukturalizm -- filozofia miała ugrzęznąć w rozważaniach bez odniesienia do 
empirii. *Mogę zrobić filozofię z tego koktajlu*. Fenomenologia jako metoda, nie 
jako punkt dojścia.

Husserl studiował matematykę, później uczeń Brentany. Brentano był specjalistą 
od Arystotelesa -- przypomniał intencjonalność; jak dojść z fenomenów 
psychicznych do fenomenów fizycznych (przy których pojawia się sceptycyzm). 
Intencjonalność jest wybieganiem do przodu, *rzucaniem się na coś i wciąganiem 
tego do siebie*. Jest to próba obejścia podziału na fenomeny psychiczne 
i fizyczne.

Fenomenologia miała polegać na tym, że ani z matematyki, ani z psychologii nie 
czerpie się wzorców, nie można ich brać z nauk szczegółowych -- filozofia ma być 
nauką bezzałożeniową. Kartezjusz chciał osiągnąć punkt wyjścia -- musiał wątpić 
w sposób absolutny. Metoda musi spełniać warunki punktu, do którego chcemy 
dojść. Kartezjusz uznał, że jest to wątpienie. Różnica polega na tym, że Husserl 
w swoim epoche zawiesza nie tylko tezę o istnieniu, ale także tezę 
o nieistnieniu. Dzięki temu mógł opisać to, co się jawi, jak się jawi. To jest 
pierwszy Husserl. Problem redukcji.

Epoche to *zawieszenie*, *wzięcie w nawias*, *zawieszenie naturalnego 
nastawienia* -- to się czasem uważa za pierwszą redukcję. Druga redukcja to 
redukcja ejdetyczna -- do istoty fenomenu. Kolejna redukcja to redukcja do ego 
transcendentalnego -- to jest już Husserl późniejszy.

Transcendentny to wykraczający poza. Transcendentalny to ze względu na warunki, 
możliwości. Ego transcendentalne u Husserla późniejszego. W fenomenologii jak 
jest ta świadomość (intencjonalna), której dają się fenomeny (w jakiś sposób, 
jako coś). Husserl też nie dał opisu dochodzenia do fenomenu. Świadomość, która 
daje przedmioty zainteresowania przed siebie. Mamy ciągłe akty -- nie 
postrzegamy tego, skąd one wypływają. Ego transcendentalne jest jakimś *biegunem 
aktów*, które jest jakimś założeniem. Jak możliwe są akty, myśli? Mamy akty, 
skąd one są? Jak je mentalnie *przedłużymy*, to zejdą się w punkcie ego 
transcendentalnego. Akt świadomy daje nam się razem ze świadomością tego aktu 
(to pozwala uniknąć problemu trzeciego człowieka w intencjonalności aktu aktu 
aktu.... Ingarden i Heidegger odrzucali ten idealizm, ponieważ jest tu pewna 
pułapka -- wtedy to ego umożliwia, jest twórcze. U Husserla można to rozumieć 
tak, że jest ego transcendentalne, które umożliwia świat, który widzimy. Czy 
jest to ego nasze, jedyne, czy jakiś Bóg? Jeśli nasze, to mamy solipsyzm. Jak 
wyjść do świata rzeczywistego, którego istnienie bądź nieistnienie zawiesiliśmy. 
Husserl w czwartym okresie fenomenologii genetycznej próbuje w o wejść -- przed 
aktami i intencji jest jeszcze coś. W ostatniej książce wraca do tego świata 
zewnętrznego, który zawiesił.

W aktach *cogitationes* są ich przedmioty -- są takie sytuacje, gdzie nie ma 
tych przedmiotów fenomenów (liczny, przedmioty myślowe), to one nie są w sensie 
zwykłym rzeczywiste. One będą przedmiotem aktu myślowego. Zawiesiliśmy istnienie 
i nieistnienie, możemy je swobodnie opisywać. Intencjonalność świadomości jest 
*oczymśnością*. Czysty opis tego, co mamy w świadomości, to jest fenomenologia 
-- zwykle to robimy bez zawieszenia tezy o naturalnym nastawieniu. Husserl 
chciał znaleźć podstawę naukową nauk szczegółowych. Twierdził, że jest jedna 
filozofia -- ona daje podstawy do wszystkich nauk innych; ma to być 
fenomenologia.

W zawieszeniu naturalnego nastawienia szuka się tego, co jest oczywiste tak, jak 
oczywisty jest trójkąt mający trzy boki. Jeśli udało się opisać fenomen w sposób 
oczywisty, to jest to niepodważalne, jednak inna osoba może zaoponować. Jednak 
są opisy, które się dają w sposób oczywisty. One dają dojście do fenomenu 
w sposób prawidłowy.

Na przykład profesor Gadacz (współpracujący z Tischnerem) zapytawszy Tischnera 
o redukcję ejdetyczną dostał polecenie zrobienia badania fenomenologicznego. 
Gadacz zrobił opis takiego fenomenu jak *milczenie*.

Musi być sytuacja możliwa do doświadczenia. Dobry opis fenomenologiczny to taki, 
w którym możemy się odnaleźć. W momencie, w którym oczekuje się, że ktoś będzie 
mówił, a nie mówi, to nie panuje cisza, ale milczenie. Okazuje się, że fenomeny 
ciszy i milczenia są fenomenami różnymi od siebie. Po zawieszeniu tezy 
o naturalnym nastawieniu musimy wyłączyć doświadczenie kulturowe i wiedzę 
ścisłą. Zawieszamy wszystko to, co pochodzi z zewnątrz fenomenu. Jednocześnie 
fenomen nie ma pleców. Opis fenomenu obracanego w myśli tak długo, aż nie 
wykorzystamy wszystkich jego rzutów. Opis fenomenu myślowego tak długo, aż 
opiszemy go każdorazowo z innej strony.

Łukasz Sokołowski -- *Wprowadzenie do fenomenologii* -- ponoć bardzo przystępne 
wprowadzenie.

Opis fenomenu musi być intuicyjnie oczywisty. W naukach szczegółowych metodą 
weryfikacji jest eksperyment, w fenomenologii jest to oczywistość, u Heideggera 
jest to badanie egzystencjalne.

Krzysztof Michalski -- najbardziej jasne wytłumaczenie Heideggera, jaką spotkał 
prowadzący.

Naczelne hasło Husserla: *z powrotem do rzeczy samych*. Wcześniej filozofii 
zarzucało się spekulatywność, brak pewności. Mamy wrócić do rzeczy -- do tego, 
co nam się jawi, co jest niepodważalne. Im czystszy opis, tym lepszy.

Trzeciego Husserla (ego transcendentalne) odrzuci Sartre. To powinniśmy 
*wynawiasować*, to jest założone. Jeśli egzystencja, byt dla siebie jest cały, 
to są same akty: akt po akcie, po akcie itd. U Sartre'a tak nieznośne będzie 
ukonstytuowanie się bytu samego w sobie, to będzie niemożliwe.

NIE ROZUMIEM CO TU SIĘ ODPIERDALA, ALE JEST SUPER!

Impresje, które umożliwiają dopiero te akty (u Maurie) -- to jest podobne do 
późnego Husserla. O Heideggerze mówi się, że jest on bardziej ontologiczny, 
o Husserlu, że fenomenologiczny. Husserl wg. Mariona jest redukcją 
epistemologicznej (do przedmiotu), Heidegger do bycia.

Po Husserlu kwestia jak wyjść z solipsyzmu oraz jak wrócić do świata, którego 
istnienie zawiesiliśmy. Jeden z pomysłów taki, żeby w ogóle nie mówić 
o naturalnym nastawieniu. Jednak problem tego jak ukonstytuować innego, skoro on 
się jawi przeze mnie. Ten problem rozważa Levinas, ale też Ricouer. Prof. Gadacz 
uważa, że rozważanie Husserla bez rozważania jego kwestii wiary jest pozbawione 
sensu -- uważa, że sprowadzanie go tylko do kwestii epistemologii jest błędem. 
Husserl z rodziny żydowskiej, później zmienił wiarę na luteranizm. Fenomenologia 
tym kierunkiem, w którym jest najwięcej konwersji na chrześcijaństwo.

Inna interpretacja taka, że fenomenologia nie ma być metodą poznawania, ale 
sposobem życia. Ostatnie chwile życia Husserla opisał jego asystent. Ta książka 
została wydana dzięki Tischnerowi po polsku, ale nie została wydana w żadnym 
innym języku. Co jest ciekawe, ponieważ późniejszy Husserl ma pokazywać, że 
fenomenologia ma ratować kontynent europejski ze wszystkich *-izmów*. Dobrze 
przeprowadzone *epoche* nie pozwala przyjmować wszystkich *-izmów*, 
w doświadczeniu nie spotykamy takich ukierunkowań w samych rzeczach.

Kwestia tego, jak z powrotem dojść do współbycia z innymi i z rzeczami. Jak 
dojdzie się do tego, że to życie, ta całość jest pierwotna, dana w fenomenach 
strachu, cierpienia, to one się dają. Potem dopiero je *przed miotamy*, ale one 
najpierw są. Najpierw cierpimy, najpierw jesteśmy bólem, później je opisujemy. 
To są *fenomeny nasycone* -- możemy na ich temat pisać i nie wyczerpiemy ich. 
Takie fenomeny to też *miłość*, *zmęczenie*, *radość*, ... . Jedną z metod 
wyjścia poza solipsyzm jest nie wychodzenia poza te fenomeny -- w nich nie ma 
tego dystansu.

Husserl też próbował w ten sposób wrócić do tego *świata życia* -- taki świat 
opisywali też egzystencjaliści, aczkolwiek dla nich ta kwestia ontologiczna była 
drugorzędna. Dla Jaspersa *sytuacje graniczne*, zagrożenia życia, śmierci, to 
będą takie sytuacje.

Heidegger zastąpił Husserla na katedrze we Fryburgu. Różnica między Husserlem 
a Heideggerem. Rozejście się ich sposobów myślenia. Według Heideggera Husserl 
rozważał byt bez jego bycia -- bez czasu. Dla Heideggera ten zwrot 
epistemologiczny będzie drugorzędny -- najpierw problem bycia. Rozróżnienie 
poręczności i *podręczności* (/*przedręczności*) -- rozróżnienie użytecznego 
przedmiotu i martwego przedmiotu. Nie poznamy długopisu dopóki nie będziemy go 
używać, dopóki nie będzie on pisał.

Max Scheller -- o istocie miłości i nienawiści czy o istocie resentymentu -- tu 
też we wstępie opis metody fenomenologicznej

Tak samo na wstępie *Bycia i nicości* Sartre'a.

Jest to jedyny chyba kierunek, który jeszcze żyje, dopóki nie powstanie coś 
nowego. Powinniśmy wiedzieć co to jest fenomenologia po studiach filozoficznych.

## Ćwiczenia 8 -- 20.04.

### Heidegger -- List o Humanizmie

Odpowiedź na list Francuza. To jest dzieło późnego Heideggera.

Heidegger aspirował do stworzenia spójnego systemu przy pomocy licznych 
terminów, które miały być precyzyjne.

Heidegger zaangażowany w NSDAP. Ponoć było to spowodowane poglądami 
filozoficznymi -- obawiał się bardziej amerykanizacji i sowietyzacji, które 
miały pozbawić indywidualności.

Sam Heidegger cieszył się dużym uznaniem. Każdy późniejszy filozof czuł się 
zobligowany odnieść się do niego w jakiś sposób.

Uczeń Husserla, jednak odchodzi od jego poglądów, przeformułowuje je.

Analiza fenomenologiczna do analizy egzystencjalnej, jednak opowiada się 
przeciwko redukcji -- zarzuca Husserlowi przesunięcie w stronę ego 
transcendentalnego. Podstawowa ma być ontologia. Pytanie o bycie zamiast pytań 
o naturę bytu.

Każde bycie jest byciem jakiegoś bytu -- nie możemy tego oddzielać. Pytanie 
o bycie jest tożsame z pytaniem o istotę człowieka. Dasein szczególnym typem 
bytu, który może pytać o swoje bycie.

Przez pytanie ontologiczne możliwe zdefiniowanie istoty człowieka na nowo.

Nie możemy w człowieku wyróżnić cząstki duchowej i cząstki zwierzęcej, ponieważ 
człowiek jest jednością, nie można go rozdzielić. To, co człowieka określa, jest 
stosunek do bycia. Dasein, a nie podmiot, określa człowieka. Dasein jest 
szczególnym bytem, który ma możliwość zapytania o swoje bycie, a także o bycie 
innych bytów. Przekracza swój byt w stronę bycia. Byciem Dasein jest egzystencja 
-- przekraczanie. Egzystencja jest właściwa tylko Dasein.

Najistotniejsza jest czasowość. Dasein przekracza byt w kierunku bycia, ale jest 
w świat wrzucone. Funkcjonuje więc w jakiejś rzeczywistości. Nie ma Dasein bez 
świata. Dasein zawsze do czegoś się odnosi, jednocześnie projektuje coś na 
przyszłość, a więc jest już przed sobą. Napięcie pomiędzy byciem w świecie, 
a byciem tu i teraz. To napięcie jest czasowością. Faktyczność (związana 
z warunkami zastanymi, w które Dasein zostaje rzucone), możliwość (bycie przed 
sobą), to pomiędzy nimi składa się na egzystencję (troskę, troszczenie się 
o napięcie, które się wytwarza między faktycznością i możliwością).

Sama egzystencja nie jest przedmiotem wyboru -- tu mówimy o faktyczności. 
Wolność, wolny wybór ulegają tu unieważnieniu.

Egzystencja autentyczna/nieautentyczna. Dasein kierowany przez bycie -- wkracza 
w przestrzeń nicości (bez bytu), więc bycie jest niebyciem -- status **bycia ku 
śmierci** -- to odkrycie wywołuje trwogę, która skłania ku upadaniu, które jest 
całkowitym zapomnieniem o byciu, skupienie się na bycie światowym, które wtedy 
zdaje się oddzielone od Dasein. Przekroczenie tego stanu pozwala osiągnąć 
egzystencję autentyczną (która oświetla sens bycie w ogóle), nieprzekroczenie 
powoduje egzystencję nieautentyczną.

Istotnym aspektem jest mowa -- ona jest *domostwem bycia*. Bycie w myśleniu 
staje się mową. Mowa nie może opisać bycia (bo opis uprzedmiotowieniem), to 
jednak mowa przestrzenią, w której bycie może się wydarzać. Poezja ma szczególną 
rolę. (Jednak cała sztuka ma aspekty poetyckie).

Szczególną rolę ma poezja Helderlina -- prekursor romantyzmu, bardzo zagmatwany 
styl, niejasny. Poezja jako słowne stanowienie. Ma ona szczególny status.

Dasein zostaje utożsamione z człowiekiem, przez to egzystencja staje się 
sposobem bycia szczególnie ludzkim. Należy dbać o to, by człowiek pozostał 
ludzki, a nie stał się nieludzki.

Różnica ontologiczna -- propozycja interpretacji, która zdaniem Kutrzeby pozwala 
obronić Heideggera przed nim samym. W bezpośredniej definicji sprawa wydaje się 
mglista. Grecy przedsokratejscy bycie mieli rozumieć, teraz go nie rozumiemy, 
trzeba zacząć z powrotem je rozumieć. Okazuje się to być problemem Kantowskim. 
Tak, jak Kant uznał, że język filozofii trzeba napisać na nowo, tak Heidegger 
uznał, że potrzebuje przepisania. Dlaczego różnica między byciem a bytem może 
być Kantowska? Klasyczna filozofia od Sokratesa do co najmniej Kanta zajmuje się 
wyłącznie bytami -- chce opisać rzeczy, określić prawdę tej rzeczy, opisać jej 
właściwości. To może też być byt -- wtedy podstawowe właściwości. Konkretne 
byty, które filozofia chce przedstawić. Heidegger pyta jak możliwe jest to, że 
te byty jakoś istnieją, jakoś się prezentują. Jak przejść z poziomu 
epistemicznego do pytania co w ogóle umożliwia poznanie. Heideggerowskie bycie 
jest tym, co umożliwia byty, jest więc w jakiś sposób warunkiem możliwości dla 
bytu. *Bycie jest transcendensem* -- cytat z *Bycia i czasu*. Pytanie 
Heideggera: w jaki sposób istnieją byty -- jak się przejawiają.

B/Vatimo utożsamia bycie u Heideggera z językiem. Opowiada o roli mowy, poezji. 
Dasein to jest taki termin, który określa człowieka, ale nie jest człowiekiem; 
określa podmiot, ale nie jest podmiotem. Drugim kontekstem (fenomenologia) -- 
kontekst hermeneutyki. Koło hermeneutyczne -- ten przykład błędnego koła, które 
ma nie być czymś złym. Będąc w świecie interpretujemy ten świat. To rozumienie 
nigdy nie odbywa się w próżni -- mamy określone pojęcia, przesądy, zwyczaje, 
wiedzę. Przez to budujemy kolejne *przedsądy*, które wpływają na rozumienie 
świata. Dasein, jako bycie w świecie, oznacza, że zawsze jesteśmy w środku koła 
hermeneutycznego, z którego nie możemy się wydostać. Jeśli w ten sposób 
postrzegamy świat przez pośrednictwo jakichś kategorii, wysiłku rozumienia, 
interpretowania, to być może rzeczywiście pozostajemy na kantowskiej pozycji. 
Potrzebujemy przestrzeni pojęć (języka), zbioru naszych przedsądów, które jest 
tym światłem, które rzuca możliwość zrozumienia bytu. Język, pojęcia -- to 
sprawia, że byty stają się bytami. Język poetycki jest dość migotliwy -- poezja 
jest przykładem tego, że próbujemy pokazać coś inaczej, w sposób nieoczywisty; 
pokazanie jakiegoś przedmiotu w inny sposób, zobaczyć inny byt, spojrzeć na 
niego z innej strony. Początkowo łączone z epifanią, objawieniem. Kutrzeba nie 
naciska na taką interpretację, ale wydaje mu się ona wdzięczna, ponieważ nie 
jest ona mistyczna. Pyta się o to *jak rzeczy się istoczą*, w jaki sposób się 
krystalizują, są dla nas zrozumiałe.

Jednak późny Heidegger mówi, że trzeba odejść tu od filozofii zorientowanej na 
człowieka. Heidegger domaga się przeniesienia na jakieś bycie. Heidegger 
podkreśla tu, że bycie poprzedza człowieka.

Pytanie czy da się ten tekst czytać jeszcze w kategoriach *Bycia i czasu* -- 
wtedy jest to rozszerzenie o ciekawy wątek aktywnej roli mowy, poezji. Język bez 
ducha poezji nie ma aspektu innowacyjności. Wielu interpretatorów twierdzi, że 
powstał tu rodzaj apofatycznego (mowa przez zaprzeczenie) bóstwa o nazwie 
*bycie*, które jest tajemniczą siłą -- Derrida przykładem takiego 
interpretatora.

Heidegger kocha etymologia -- traktuje ją niemal jak odkrywanie języka, którym 
napisany jest świat.

Główne terminy, którymi posługuje się Heidegger:

- egzystencja -- człowiek wychodzi z siebie
- ekstaza -- człowiek nie jest zdefiniowanym i niezmiennym bytem

Odwrócenie metafizyki to jeszcze nie jest zniesienie metafizyki -- to 
odniesienie do stwierdzenie Sartre'a, że egzystencja poprzedza esencję. Człowiek 
swoją mniej lub bardziej świadomą aktywnością wytwarza swoją esencję (Sartre).

Heidegger odróżnia eg-sistencję od egzystencji. Człowieka nie można sprowadzić 
do jego istoty, ani tym bardziej do jego faktyczności (egzystowania w takiej, 
czy innej formie). Jak należy zadać pytanie o człowieka? O jego eg-sistencję 
w prześwicie bytu. Pytanie o bycie ściśle łączone z myśleniem. Myślenie ma 
dotrzeć do jakiegoś poziomu bycia. To jest ta aktywność, która się z byciem 
łączy. Myślenie przeciwstawione działaniu. Przeciwstawienie *praxis* i teorii. 
Myślenie może odnosić się do bycia jako takiego. Bycie nastawione na skutek. 
Myślenie stara się Heidegger oddzielić od działania -- ma ono być kontemplacyjne 
-- kontemplacja bycia. Myślenie sprowadzone do działania jest dla Heideggera 
*techne*, myślenie staje się techniką -- to jest problem. To się łączy ze 
znienawidzoną *amerykanizacją* -- dążenie do osiągania konkretnych celów za 
pomocą zdobyczy techniki. To mylenie działania i myślenia miało się zacząć już 
z Platonem i Arystotelesem. Tak, jak mowa może być domostwem bycia, może też 
ulec dyktaturze opinii publicznej. Może też stać się machinacją, gdy ludzie nie 
są w niej naprawdę zakorzenieni, przez użytkowanie mowy do panowania nad bytem. 
To również jest wycieczka Heideggera w stronę techniki, ale również nauki, jako 
tej, która uzurpuje sobie prawo do wyrażania bytu w języku jednoznacznym, 
intersubiektywnym. Mowa staje się mową katalogującą, a nie mową istoczącą.

Opinia publiczna, której ulega mowa. *Gramatyka* opinii publicznej -- mowa sama 
miałaby potencjał nawet anarchijny, natomiast opinia publiczna narzuca pewne 
schematy. To jest zagrożenie opinii publicznej/cywilizacji technicznej, która 
odwraca się od prawdy bycia.

Dlaczego Heidegger nie lubi terminu *humanizm* i mówi, że jeśli już trzeba je 
zachować, to należy zmienić jego sens. Foucault też z tego powodu nie lubi tego 
pojęcia.

U Nietzschego mamy konieczność pracy nad sobą, nad światem. Tu zamienia się to 
na kontemplację bycia przy niektórych interpretacji.

Kilka stron tekstu Adorno -- zjadliwe komentarze odnoszące się do Heideggera. 
Teodycea śmierci.

*Czarne zeszyty* -- zapiski Heideggera. Adorno takim autorem, który będzie 
twierdził, że filozofia Heideggera jest inherentnie nazistowska, że oddzielenie 
tutaj dzieła od autora nic nie daje.

## Ćwiczenia 9 -- 27.04.

### Jaspers

Jaspers studiował medycynę.

Choroba Jaspersa -- przygotowywał się do śmierci od 18 roku życia. Ostatecznie 
przeżył 80 lat, ale to widmo na nim ciążyło. Ledwie z żoną przeżył wojnę -- 
mieli zostać wysłani do obozu, gdyby wojna trwała dwa tygodnie dłużej, to by tam 
trafił. Trudna relacja z Heideggerem, znali się, ale potem ich drogi się 
rozeszły między innymi dlatego, że Heidegger nie pomógł mu w czasie wojny, 
natomiast Jaspers nie odesłał Heideggerowi recenzji *Bycia i czasu*.

Jaspers miał serię wykładów w radiu niemieckim, sugerował, aby wziąć 
*porządnego* filozofa i przerobić go od deski do deski. Ale nie Nietzschego. 
Choć na jego temat napisał prace, to uważał go za nudnego.

Filozofem, którego przerobił Jaspers, był Spinoza. Być może z tego koncepcja 
życia, które jest wszechogarniające, nie da się poza nie wyjść.

### Prezentacja kogoś:

Był psychiatrą, miał krótki epizod studiowania prawa.

Pierwszymi inspiracjami Spinoza i Kant, później Kierkegaard i Nietzsche. Wkład 
myśli wschodniej.

Nie opierał swojego systemu na Bogu, jednak wniósł wkład w teologię dzięki 
transcendencji.

Bóg ucieczką człowieka od tego, co materialne.

Co do człowieka -- wyróżnienie roli jednostki, indywidualności. Wolność 
człowieka mimo to, że jest on wrzucony w świat i po części jest przez świat 
zdeterminowany (na przykład przez aspekt cielesny). Położenie akcentu, na 
działanie. *Nie jesteśmy tym, czym myślimy, że jesteśmy, filozofując*.

Człowiek jako jedyny może egzystować (świadomie), inne rzeczy po prostu 
w świecie *są*.

Wymiar sensu będzie kluczowy. Na każdą sytuacje możemy spojrzeć obiektywnie 
(naukowo) i subiektywnie. Mamy osoby, które pozornie znajdują się w tej samej 
sytuacji, jednak widzą w niej inne sensy, ograniczenia. Każda sytuacja istnieje 
w sposób niedokończony, to my ją kończymy nadając sensu.

Jesteśmy częściowo zdeterminowani przez warunki zewnętrznie. Mamy jednak możność 
działania, wyboru, tworzenia samego siebie. Egzystencja ma możliwość kreacji 
bytu.

Doświadczenie sytuacji granicznych -- one konfrontują jednostkę nie tylko 
z ideałem życia, ale i z praktyką. Jesteśmy konfrontowani sami ze sobą, musimy 
określić co czujemy w tej sytuacji. Odwołanie się do Boga jest ucieczką przed 
naszą niemożliwością poznania w obliczu sytuacji, które nas przerastają, 
w których wiedza nabyta na podstawie codziennego doświadczenia już nie pomoże.

Łatwo jest się zanurzyć w codziennej rutynie, jednak gdy rozwiązania, które 
stosujemy na co dzień, aby odwrócić wzrok od samego siebie, przestają działać, 
mamy sytuację graniczną.

Podobne myślenie jak u Kanta, u którego nie jesteśmy wolni, ponieważ mamy jakieś 
prawa, które sami sobie narzucamy.

W sytuacjach trudnych możemy albo odwrócić wzrok, albo nie.

Śmierć jest możliwością braku możliwości. Ten niebyt jest kwintesencją śmierci. 
Jeśli boimy się śmierci jako piekła, to myślimy w takich kategoriach, w których 
byt nie kończy się na śmierci -- mamy ciągłość. Musimy wybrać możliwość 
niemożliwości. Autentyczni jesteśmy wtedy, kiedy nie próbujemy tego *zagadać*

(Tutaj Skibowski poleca *Śmierć Iwana Iljicza*, jako przykład, który pomoże 
zrozumieć *trwogę*).

To, jak podejdziemy do śmierci, rzutuje na to, jak będziemy myśleć o życiu. 
Samobójstwo jest pewnym wyborem, przez który poddaję się lękowi -- nie jestem 
*ja sam*, nie jestem sobą, uciekam przed możliwościami, na przykład przed 
możliwością braku relacji miłosnych, straty pozycji społecznej.

Sytuacje graniczne sytuacjami, które odsłaniają prawdę o świecie, ale też 
o sobie samym. Sprawdzenie, czy moje wyobrażenie o sobie zgadza się z tym, kim 
faktycznie okazuję się być.

Każdy człowiek jest w sytuacji, że komuś coś zabiera a komuś coś daje.

Mamy sytuacje graniczne narzucone (śmierć, cierpienie) oraz walki, które sami 
wybieramy.

Kwestia winy ważna po wojny -- on był jednym z tych myślicieli, którzy rozważali 
winę Niemiec. Uważał, że wszyscy Niemcy byli winni, bo albo nic nie robili, 
a jeśli coś robili, to im się nie udawało. Cały świat, który nie reagował, jest 
winny.

Sartre -- determinuje nas coś, co jest przyjemnością (jesteśmy przez to 
ograniczeni), co nie istnieje (jakiś ideał, przez co też jesteśmy ograniczeni). 
Jeśli chcemy być autentycznie wolni, nawet nasze cele teleologiczne nie mogą nas 
ograniczać. Sartre będzie mówił, że wszystko, nawet to, co jest naszą 
nieświadomością, jest naszym wyborem.

## Ćwiczenia 10 -- 04.05.

### Organizacja

- Zerowy termin egzaminu będzie 15-go czerwca
- Wykład na kanale YT instytutu -- prof. Strzelecki o Heideggerze

### Sartre -- *Przy drzwiach zamkniętych*

#### Wstęp

Byt-wolność. Byt nie *jest wolny*, byt *jest wolnością*. 

Człowiek to *byt dla siebie*. Póki żyję, nigdy nie jestem czymś, czym jestem. 
Wolność przekracza moją istotę, którą siebie określę. Bóg w filozofii Sartre'a 
byłby zarazem bytem dla siebie i bytem w sobie -- jednocześnie jest 
ukonstytuowany i nie jest, to jest dowód ontologiczny na nieistnienie Boga.

*Spojrzenie* -- innego, które nas określa.

Ktoś uważa siebie jako kogoś -- *duch powagi* -- ktoś konstytuuje siebie, jako 
kogoś. Maska, którą na siebie nakłada. Bywa się tą rolą, ale się nią nie jest, 
jest się w modusie. 

*Fałszywa wiara* -- ja sam kłamię sobie i jednocześnie wiem, że kłamię, ale to 
jest gdzieś w tle. Przykładem racjonalizowanie sobie -- dorabianie teoryjek, 
które są wyobrażeniem.

## Ćwiczenia 11 -- 11.05.

### Sartre -- *Egzystencjalizm jest humanizmem*

Tekst zapisem wykładu, opublikowany bez zgody autora. Obrona egzystencjalizmu -- 
klasyfikacja i własne ujęcie.

*Byt dla siebie* -- nie ma określonej tożsamości, jest planem, wolnością

*Byt w sobie* -- jest tym, czym jest, ma określoną tożsamość

To są kategorie heglowskie.

Odpowiedź na krytykę. Zarówno chrześcijański jak i ateistyczny egzystencjalizm: 
*egzystencja poprzedza esencję* -- to ujęcie przeciwstawione technicznemu 
obrazowi świata. Sartre uważa, że egzystencjalizm jest próbą wyciągnięcia 
konsekwencji z istnienia Boga. Człowiek jest wolnością -- będzie tym, czym sam 
siebie uczyni. Realizacja wolności nie polega na projekcie, marzeniu, tylko na 
faktycznym działaniu, dzięki temu może się Sartre zbliżyć do środowisk 
komunistycznych. Człowiek jest *zespołem związków, który tworzy 
przedsięwzięcia*. Liczy się konkretna chwila, w której można coś zrobić. Pomimo 
twierdzenia o ograniczeniu wolności, Sartre twierdzi, że człowiek jest pośrednio 
odpowiedzialny za innych. Wybierając siebie afirmuje wartość tego, co wybiera, 
jako dobrego dla wszystkich.

Człowiek jest samotny, jego wybór będzie tylko jego wyborem. Człowiek nie szuka 
punktu oparcia, sam kształtuje to, kim jest. Jeśli zwraca się do autorytetu, to 
sam wybiera zwrócenie się do niego. 

*Zła wiara* -- człowiek jako byt dla siebie twierdzi, że nie podjął 
odpowiedniego działania ze względu na niesprzyjające okoliczności

*Duch powagi* -- koncentracja na świecie i przypisaniu mu większej 
rzeczywistości, niż samemu sobie; wyrzeczenie się siebie na rzecz świata.

Człowiek skazany na wolność. Ucieczka przed wyborem również jest wyborem. Jedyną 
ważną kwestią w tej sytuacji jest to, że ma to być realizacja wolności.

Egzystencjalizm nie jest biernością. Nie jest pesymistyczny, bo człowiek sam 
siebie tworzy -- całe znaczenie jest w nim. Także odpowiedzialność za to 
działanie. Świadomość własnego cogito to jedyna pewność, nadaje człowiekowi 
godność, także innemu, który może mi się przeciwstawić.

Powszechność ludzkiej doli -- niezależne od okoliczności: istnienie, praca, 
śmierć -- to są rzeczy niezależne od okoliczności.

Humanizm -- człowiek jest celem, wartością najwyższą, uczestniczy 
w odpowiedzialności innych ludzi. Człowiek może wykraczać poza siebie, stwarzać 
własną istotę, realizować siebie jako wolność. Musi odnaleźć siebie, wytłumaczyć 
sobie, że nic go nie uchroni przed nim samym, przed własną wolnością.

*Kwietyzm* -- niepodejmowanie działania, zdanie się na łaskę bożą.

Lukacs wyróżniał dwa rozumienia klas: klasa w sobie i klasa dla siebie. Pierwsza 
jest obiektywnie mierzalna -- nie musi tu być świadomości, druga wtedy, gdy 
klasa może się ująć.

Humanizm? Przez ruch zwrócony w stronę odpowiedzialności, wolności, podkreśla 
jego odróżnialność od przedmiotów.

Człowiek działający, który się obiektywizuje w świecie. Nieistotne są intencje 
czynów.

Człowieczeństwo jest zadaniem. Czymś, co nieustannie się rozwija. W środku 
*człowieczeństwo*, a nie człowiek jako gatunek, czy personalizm chrześcijański.

Herder -- koncepcja historii jako rozwoju człowieczeństwa jako coraz bardziej 
subtelnego rozwoju, wyciągania wniosków.

Teza klasycznie humanistyczna -- wszyscy ludzie jako część ludzkości są w stanie 
się zrozumieć.

Pewne określenie słusznej realizacji swojego społeczeństwa. Zakłada, że pewne 
doświadczenia są obiektywne i powszechne, wspólne każdemu człowiekowi.

Oczywistość cogito daje nam powszechność. Adorno mówi, że ból wytwarza 
intersubiektywne wrażenie.

Znaleźć  swoją egzystencję w egzystencji drugiego człowieka. 

Kant miał koncepcję zła *radykalnego* (od *radix* -- korzeń), to jest zło 
codzienne. Jest to pewna kapitulacja wobec popędów albo niskich pobudek. 
Pytanie, czy może istnieć *zło diaboliczne*, czyli jest czynione tylko dla 
czynienia zła. Skorpion i żaba przepływający przez rzekę. Skorpion żądli dla 
swojej natury. Człowiek, zdaniem Kanta, ma granicę, nie istnieje jego zdaniem 
złem diabolicznym, które byłoby zupełnie niezrozumiałe.

Esencjalizm (filozofia kultury) -- przeciwstawiany konstruktywizm; czy *kobieta* 
jest jakąś esencję, czy jest konstruktem. Czy dany typ tożsamości jest 
konstruktem społecznym, czy czymś, co tkwi w istocie rzeczy.

Relacja humanizmu klasycznego i faszyzmu: dlaczego humanizm w stylu Comte 
zmierza do faszyzmu? Mimo, że teoretycznie wychwala człowieka jako coś 
doskonałego, to traktuje go jako niepodlegającego możliwości przekształcenia 
się, niezmiennego -- to jest faszystowskie. Kult ludzkości, który miałby się 
u Comte wytwarzać.

*Dola* ludzka ma zastąpić pojęcie natury ludzkiej. Naturę ma przedmiot.

## Ćwiczenia 12 -- 19.05.

Zamiast niego wysłany wykład z Marcela

## Ćwiczenia 13 -- 25.05.

### Camus -- Upadek

Ostatnia nowelka wydana przed śmiercią.

Wojna w Algierii. Konflikt z Sartrem -- Sartre popierał jedną ze stron -- 
nacjonalistyczny ruch wyzwolenia Algierii, Camus był przeciwny wojnie w ogóle. 
Przez to wyrzucony z socjety.

Hazel-Barnes -- egzystencjalistka amerykańska, na YT odcinki.

dr Kałuża -- sporo pisał o Camusa

Camus sam nie określał się ani jako egzystencjalista, ani jako filozof.

Nawiązanie do Procesu, Dantego

Camus mówi, że chętnie byłby chrześcijaninem, gdyby tylko wszystkie uczynki nie 
były przez zmartwychwstanie pewną transakcją, handlem.

W plikach jest *Wzlot* Iwaszkiewicza, który jest poniekąd *odpowiedzią* 
Camusowi, przełożeniem na polskie realia.

Dwie główne interpretacje: jako jednostkę, albo jako pewna zbiorowość.

## Ćwiczenia 14 -- 01.06.

### Marleau-Ponty

Jak pozycjonowanie ciała ma wpływ na podmiot. Rola ciała w samej percepcji.

Apele szkolne jako "wdrukowywanie" pamięci zbiorowej w ciało. -- to Kutrzeba. MP 
ucieleśnia pamięć.

Znany z eseju "humanizm i terror", w którym MP rozważał, czy gdyby wszystkie 
zbrodnie stalinizmu faktycznie doprowadziły do społeczeństwa bezklasowego, to 
były usprawiedliwione.

U Kanta rzecz sama w sobie, która pozostaje poza granicą poznania. Powodowało to 
sprzeciw wśród idealistów. Fenomenologia nie do końca się z tym zgadza. Rzuciła 
hasło powrotu do rzeczy. Kilka ciężkich do rozstrzygnięcia kwestii. Ciężko jest 
fenomenologię zdefiniować. Używana także poza filozofią (fenomenologia religii 
na przykład).

Próba zjednoczenia skrajnego obiektywizmu i subiektywizmu.

Zarzut odcięcia, odseparowania podmiotu od sfery rzeczy. Jest, zdaniem MP, 
uwikłany w introwertyczne spojrzenie na samego siebie. Ostatecznie podmiot 
redukuje się do "myślę, więc jestem i nic innego", albo kantowskiego "jestem", 
które musi towarzyszyć przedstawieniom jako podstawa.

Tradycja idealizmu zakłada, że relacja podmiotu wobec rzeczy jest relacją 
porządkowania tych rzeczy. Okazuje się, że problemem jest to, że świat jest dla 
Kanta reprezentacją, tym, co zsyntetyzowane i skopiowanie przez sam podmiot, 
który narzucił mu formy, kategorie i tym podobne ramy. Podmiot tym, co ujmuje 
świat w karby.

Figura człowieka wewnętrznego, którego MP odrzuca. Człowiek wewnętrzny formułą od 
Augustyna -- tradycja augustiańska, która akcentuje duszę jako coś wewnątrz 
ciała. Ruch wewnątrz do tego, co jest najgłębszą treścią duszy, miałby być 
ruchem w którym, dla idealistów, miałyby się rodzić przedstawienia.

Kiedy powracam do siebie, odkrywam podmiot wydany światu -- założenie, że nie 
mamy możliwości spojrzenia wewnątrz, by tę prawdę wydobyć.

Introspekcja nic nie daje, bo podmiotowość jest konstytuowania przez relacje 
w świecie, intersubiektywna.

Metaforyka podmiotu atakowanego przez świat, który ma możliwość bycia podatnym 
na jakieś bodźce, które przekraczają bycie człowieka wewnętrznego. Jak jest 
z tym światem, który wypełnia podmiot. Jak możliwe hasło powrotu do rzeczy 
samych w sobie.

Nie może on być ograniczony do sensualizmu. Same bodźce nie wystarczą, by 
stworzyć przedmiot. Podmiot musi się w jakiś sposób na przedmiot nakierować. 
Ostatecznie w tym założeniu to, co jest ujawniane, nie pochodzi z samej latarni, 
która to oświetla, tylko odkrywa się w sobie. Wzięcie w nawias przeświadczeń, 
związków ze światem, by spojrzeć na te rzeczy innym okiem. Zawsze już jesteśmy 
w świecie. Trzeba spróbować wziąć w nawias te przeświadczenia, dokonać tej 
redukcji i dojść do **zdziwienia wobec świata**, jak powiedział Fink, asystent 
Husserla.

Jesteśmy w świecie, co uniemożliwia prawdziwe zdziwienie. To ma być umożliwione 
dzięki redukcji fenomenologicznej. Husserl zarzuca Kantowi, że jest filozofią 
światową, czyni świat immanentnym dla podmiotu, podmiot ma dokonać gestii 
absorpcji rzeczy, szczególnie u Hegla jest to widoczne. Zamiast tego gestu 
zagarniania świata ku zewnątrz, MP zaleca **dziwienie się**, transcendowanie ku 
światu, wychodzenia ku przedmiotowości.

Linia Kantowska -- jedyna obecność jest dana w tym, że podmiot ubiera 
rzeczywistość -- *bodźce zmysłowe bez pojęć byłyby ślepe*.

Założenie, że rzeczy mogą same się ujawniać, oferować się podmiotowi. Jeśli 
podmiot będzie skłonny wyczyścić swoje spojrzenie, nie narzucać kategorii, to 
miałby możliwość zobaczenia tego -- MP. Nauką redukcji jest niemożliwość 
redukcji zupełnej.

MP ostatecznie mówi, że Heidegger jest możliwy tylko na gruncie Husserla, jest 
w całości rozwinięciem jednego czy dwóch pojęć Husserla. Na poziomie 
metafizycznym u Husserla jest przeświadczenie, że przedmioty napełniają podmiot 
jak fale wrak na plaży oraz założenie, że intencjonalność może pozwolić 
przedmiotom ukazać się. Założenie, że świat w którym żyjemy, to nie tylko 
kwestia relacji podmiotu do przedmiotów, ale także relacji do innych podmiotów 
-- nad tym pracował późny Husserl. Mamy predyspozycje do takiego postrzegania 
rzeczywistości. Nasze ugruntowanie w świecie oznacza też to, że mamy pewne ramy, 
przez które będziemy ten świat określać.

MP uważa, że *Bycie i czas* jest rozwinięciem tej tezy. Istniejemy w świecie 
w sposób rozumiejący, nie możemy istnieć nie rozumiejąc, istniejemy z wewnątrz 
tego świata. Nasze rozumienie jest z góry sformułowane. MP chce wyrwać 
fenomenologię z metafizycznej relacji podmiotu i przedmiotu, jak i też wyrwać 
z przekonania, że całkowite zawieszenie nie jest możliwe. Świadomości 
przedosobowe umożliwiają komunikację.

Świat jest w tej mierze, w jakim wszyscy uczestniczymy w niepodzielnym *Jednym*. 
Odniesienie do monizmu. MP podkreśla, że nie jest tak, że postrzeganie świata 
przez Pawła jest dziełem Pawła. Świadomości przedosobowe, które mogą się ze sobą 
komunikować. Pewne słowa, pojęcia, sprawiają, że ludzie mogą się ze sobą 
porozumiewać. To nie są doświadczenia jednostek -- jednostkowe sądy na temat 
świata, depsychologizacja fenomenologii.

Tutaj będzie MP mówił o Duchu w rozumieniu Hegla.

Trzeba mieć wzajemność, żeby założyć wzajemne istnienie.

Trzeba dojść do jakiegoś poziomu zero.

Redukcja ejdetyczna jest postanowieniem, aby przed powrotem do nas samych 
pozwolić ukazać się światu takim, jakim jest.

Doścignięcie refleksją nierefleksyjnego życia świadomości. Świadomość ma coś 
intuicyjnego, wydarzającego się szybciej, niż da się pomyśleć. Fenomenologia 
chce doścignąć refleksją te uciekające momenty. Nie można dokonać redukcji 
transcendentalnej bez redukcji fenomenologicznej. Szukać istoty percepcji, to 
uznanie, że percepcja stanowi dostęp do prawdy. To nie jest problem 
epistemologiczny -- problem reprezentacji, to jest problem ontologiczny. 
Percepcja ma doprowadzić do tego, by rzeczy ukazały się takie, jakie są. Świat 
jest tym, co przeżywam, nie tym, co myślę.

MP stara się podkreślić to, że świat jest w mocnym sensie bezpośrednio 
przeżywany -- nie jest kontemplowany, postrzegany. To co jest postrzegane 
podlega przeżywaniu.

Pokazanie przeżywania świata przez kolory. Jawienie się kolorów jest przeżyciem. 
Nie mam idei niebieskiego, ani świadomości swojego stanu. To nas atakuje. Chęć 
pokazania, że istnieją formy percepcji, które są nieświadome. Jest to percepcja 
nie do końca świadoma. Synestezja jest rodzajem stanu naturalnego dla zmysłów. 
Patrzenie na szorstką cegłę jest widzenie szorstkości.

Wszystkie zmysły są przestrzenne. MP stara się stwierdzić, że każdy zmysł 
w sobie zakłada pewną przestrzeń. Ostatecznie te zmysły uzupełniają się. Tak jak 
przestrzeń jest właściwa wszystkim ludziom, którzy to łączą. Okazuje się, że 
jeden zmysł przechodzi w drugi. Wspólna przestrzeń. To też jest ostatecznie 
w świadomości przeżywane.

Rosyjski formalizm -- *chwyt udziwnienia*

Postrzegamy też ciałem. Ciało jako węzeł, gdzie pojawia się przeżycie, które nie 
jest w 100% ani cielesne, ani rozumowe. MP mówi z jednej strony, że nie jest 
tak, że wewnętrzny człowiek postrzega we mnie. Percepcja jest z natury cielesna. 
Nie można się percepcji ciała wyzbyć. Z drugiej strony nie jest też tak, że oko 
postrzega, ucho słyszy -- ciała nie można zredukować do sumy przedmiotów, 
organów wytłumaczalnych na gruncie przedmiotowym. Ciało konfiguracją, jednością, 
która syntetyzuje.

Pytanie jak te rzeczy można wziąć w redukcję fenomenologiczną.

Próba pomyślenia o intersubiektywnej świadomości bezosobowej. Sfera 
intersubiektywności jak sfera sensów okazuje się być bardzo ważna.

Sensu nie można oddzielić od subiektywności i intersubiektywności. 
Depsychologizacja w wyniku intersubiektywności.

Nie można dokonać analizy ani redukcji transcendentalnej bez redukcji 
ejdetycznej. Jeśli chcemy zobaczyć skąd bierze się sens, to musimy na chwilę 
zawiesić też to, co wiemy o tym świecie. Jeśli chcę *przemyśleć myślenie*, to 
muszę na chwilę wynik tego myślenia zawiesić. W tym sensie potrzebne są dwie 
redukcje: pytanie o to jak istnieje sens wymaga wzięcie w nawias samego sensu. 
To ma dać możliwość dziwienia się światu.

Jesteśmy osadzeni w świecie intersubiektywności. Jednocześnie ciało, które ma 
poziom percepcji i reakcji. Odejście od tego jest trudne.

Fenomenologia zwrócona w stronę skrajnie subiektywną -- postrzeganie latarnią, 
bez której nie jesteśmy w stanie istnieć. Kwestia punktowości -- każde 
doświadczenie należałoby tłumaczyć jako doświadczenie narodzin i śmierci. 
Z drugiej strony realizm -- ta tendencja skrajnie obiektywistyczna, tendencja 
społeczna. Jak wygląda całokształt doświadczenia epoki. Introspekcja, ale 
wielość bodźców cielesnych. Również miałaby mieć charakter namysłu nad 
teraźniejszością.

## Ćwiczenia 15 -- 08.06.

### Obcy

Bohater jest tu oparty na wątkach biograficznych. Jego imię to pseudonim 
artystyczny Camusa.

Bohater postawiony przed śmiercią matki. Bohater nie potrafi się odnaleźć, 
powinien być w stanie być przejęty, spotyka ludzi, których więcej obchodzi 
śmierć jego matki, niż jego. Brak emocjonalnego przywiązania do życia.

Spotkanie z sąsiadem, który jest stręczycielem. Nie jest to powód, żeby 
rezygnować z tej znajomości. Bohater pisze za niego list.

Zabójstwo. Więzienie -- opis życia wewnętrznego. Sprawa sądowa, zeznania. Sędzia 
chciałby go uratować, bo jest Francuzem, ale on mówi prawdę. To, że on mówi, że 
nie żałuje, bo nie wie, dlaczego tak się stało. Zamierzony absurd sytuacji.

Bohater współczesnym Chrystusem. Ale też druga sprawa -- na ile jest Sokratesem.

Obcy miałby być Hemingway'em, który pisze Kafkę. Proste zdania, jakbyśmy 
oglądali coś zza szyby. Jesteśmy odseparowani od bohatera, ponieważ jest inny. 
Wyobcowanie na dwóch poziomach: ze społeczeństwa (jest poza, nie utożsamia się, 
reaguje tylko na to, co inni robią, nie rozumie konwencji społecznych, co 
najwyżej się im poddaje, jego zachowania się dla społeczeństwa niezrozumiałe); 
drugi poziom -- on i on sam, wyobcowanie wewnętrzne (czy on siebie zna, czy się 
rozumie? życie z dnia na dzień -- zdania podstawowe, pisane w pierwszej osobie 
czasu dokonanego, przeszłego; zbiór impresji, które się nie łączą).

Poczucie *dziwności*

Słońce -- figura ojca, patriarchat. 

