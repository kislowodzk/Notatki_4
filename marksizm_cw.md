# Marksizm -- ćwiczenia

## Ćwiczenia 1 -- 02.03.

organizacja

## Ćwiczenia 2 -- 09.03.

### Manifest Partii Komunistycznej

Wstępne uwagi

- nas będzie interesował jako wyraz zbioru idei wyrażających poglądy przede 
wszystkim Marksa
- dalej kształtowanie się idei, ale już stopień bardziej skrystalizowany
- Marks z Engelsem przewidują rewolucję, z nią też prawie natychmiast mamy do 
czynienia. Nie można mówić, że manifest na nie wpłynął, raczej koincydencja 
czasowa. Tekst odzwierciedlał stan intelektualny ludzi pewnych ruchów tamtych 
czasów. Ruch komunistyczny jest dopiero tworzony.
- historia idei i to, co możemy w tym tekście odnaleźć. Przede wszystkim 
odniesienie do podstaw myślenia samego Marksa.
- można powiedzieć, że to Marks napisał ten tekst, konsultacja z Engelsem

O samym tekście

- tekst ewidentnie propagandowy, za jego pomocą próba kształtowania myśli 
społecznej
- komponent idei odgrywających rolę podstawy tego ruchu
- sami autorzy starają się w maksymalnie uproszczony i przejrzysty sposób 
przedstawić wizję historii, przemian politycznych, rewolucji
- ten tekst traktujemy bardziej jako wprowadzenie do myśli Marksa
- styl ma być interesujący, ma zaciekawiać
- metafory mają wskazywać na to, o co przede wszystkim chodzi autorom
- widmo komunizmu właśnie taką metaforą
- komunizm ma być już faktem
- co o tym komunizmie? W tej perspektywie manifestu komunizm jawi się jako ruch 
już tak ukształtowany, który może stanowić zagrożenie dla sił reakcyjnych, które 
są już u władzy
- przejście od *widma* komunizmu, od pewnej bajki, do programu realnego ruchu. 
Jest to ujmowane nieco na wyrost. Autorzy zdają sobie sprawę z rozmycia 
świadomości społęcznej. Pojawiają się zalążki świadomości klasowej. To wszystko, 
co Marks explicite ujmie i wyrazi. Od tego stanu rozproszonej świadomości 
przechodzimy poprzez manifest do etapu kształtowania (świadomego) ruchu 
politycznego.
- te zalążki domniemanej partii, to na razie związek komunistów. Ograniczony 
krąg działaczy tamtego czasu, którzy chcą nadać bardziej zorganizowany charakter 
ruchowi.
- manifest świadectwem kształtowania się ruchu społecznego radykalnych 
socjalistów, ale też świadectwem pewnych tarć. Próba przejęcia przywództwa w tym 
ruchu.
- deklaratywne przejście od widma do partii

Treść i idee, które możnaby ując jako fundacyjne dla kształtowania się idei 
marksistowskiej

- "historia wszystkich dotychczasowych społeczeństw jest historią walk 
klasowych"
- widać tutaj heglowską wizję historii z celowością, historia ubrana w słowa, 
spieranie się sił
- spieranie się dwóch sił, wizja następujących po sobie sytuacji, myślenie 
dialektyczne
- pewien uproszczony schemat
- następujące po sobie etapy rozwoju społecznego, antagonizmy
- antagonizm między klasą burżuazyjną i proletariacką
- wszystkie etapy poprzednie relacji ciemiężycieli i ciemiężonych zawsze 
kończyły się rewolucyjnym przewrotem
- te sytuacje wpisują się w cały ciąg historyczny
- motorem przemian walka klasowa, albowiem dotychczasowa historia jest historią 
walk klasowych
- przewrót, społeczna przemiana, rewolucja, miałą tę walką skończyć
- klasa burżuazyjna dgrywa bardzo istotną rolę
- czym jest burżuazja, dlaczego jej dzialność jest działalnością rewolucujną
    - perspektywa klas, a nie konkretnych ludzi. Czy w związku z tym burżuazja 
    to jest pewne zjawisko, pewien proces, pewne siły, które zaczynają rządzić 
    światem? Czy ludzie burżuazji nie są również ofiarami burżuazji? Na pewno 
    nie jest to tylko zbiór jednostek
    - ważnym mechanizmem kapitał
    - w sposób nieuświadomiony burżuazja przygotowuje rewolucję, zmierza do 
    rewolucji proletariackiej. Staje się coraz mniej, z historycznego punktu 
    widzenia, podmiotowa.
    - pewien element nie do końca zdający sobie sprawę ze swojego miejsca 
    historycznego, staje się elementem gry szerszej
    - na ile jest to forma przesłaniająca
    - odcięcie się kapitalizmu od samej burżuazji
    - można raczej założyć, że element nieświadomości towarzyszy ludziom od 
    samego początku. Nie do końca ta świadomość stanów/klas społecznych jest 
    możliwa do wyartykułowana przez samych uczestników.
    - historia poprzez ludzi realizuje swoje cele
    - chytrość rozumu historycznego w dalszym ciągu jest tutaj obecna i istotna
    - myśl marksistowska wypiera czynnik sprawczy, podmiotowość historyczną, 
    odbiera ją człowiekowi na rzecz pewnych sił zbiorowych osadzonych 
    w konkretnych społeczeństwach. W związku z tym gdy mówi o procesach 
    spoołęcznych, to odnosi je do społecznych czynników.
    - U Marksa podmiotowość jest wyczuwalna (jednak jednostka wpisana w klasowy 
    kontekst)
    - ten trend do odsuwania sprawczosci poszczególnych kapitalistów na rzecz 
    pewnego procecu kapitalistycznego
    - to jest część pewnego procesu ewolucji kapitalizmu, na pewnym etapie ten 
    proces usamodzielnia się, podporządkowuje sobie burżujów
    - kapitalista na pewnym etapie traci możliwość kontrolowania procesu 
    kapitalistycznego
    - wątek braku podmiotowości jest wątkiem, który w myśli pomarksistowskiej 
    będzie podejmowany
- dlaczego burżuazja jest klasą rewolucjonizującą proces historyczny
    - rewolucja francuska momentem przejęcia dominacji w procesie historycznym 
    przez burżuazję
    - również rewolucja przemysłowa i stworzenie nowych środków produkcji
    - działalność rewolucyjna burżuazji dokonuje się także w rewolucji sił 
    wytwórczych, których rozwój wchodzi w relację ze strukrutą społeczną, 
    rezultatem powstanie klasy proletariackiej, jako świadomej siły, klasy par 
    excellance.
    - trzeba rozróżnić rewolucję przemysłową do rewolucjonowania produkcji
    - burżuazja bezpośrednio związana z rewolucją przemysłową, burżuazja jako 
    szerzej pojęta klasa nabudowuje się w oparciu o proces 
    ekonomiczno-społeczny. Co więcej, dąży do nieustannego rozwoju środków 
    produkcjia
    - z drugiej strony mamy struktury społeczne, które procesowi produkcji mają 
    odpowiadać
    - proces produkcyjny wyprzedza proces dostosowania się społeczeństwa
    - to się wyraża na innych poziomach, zwłaszcza politycznym
    - walka ekonomiczna przyjmuje również charakter polityczny
    - jeśli mamy nadprodukcję, to rynek koryguje to w sposób drastyczny, 
    prowadzi to wprost do kryzysu (można założyć, że nowe rynki wchłoną 
    nadprodukcję, jednak to nie jest rozwiązanie trwałe)
- rewolucja społeczna
    - struktura społeczna nie odpowiada strukturze produkcyjnej
- narastające sprzeczności, które mają doprowadzić do upadku systemu

Co jest ważne?

- aktualność diagnozy stawianej przez autorów manifestu
- mamy do czynienia z sytuacją zaawansowanego dojrzewania do rewolucji, z ostro 
zarysowanym antagonizmem klasowym, który jest bezpośrednio wpisany w proces 
ekonomiczno-społeczny
- dwie opozycyjne klasy, które wciąż jeszcze oczyszczają pole między sobą 
wchłaniając klasy pośrednie dążąc do dualistycznego schematu
- mamy do czynienia z obrazem społeczeństwa podzielonego na dwie klasy, które są 
ze sobą ściśle połączone i równocześnie są antagonistyczne
- sytuację wytworzyła burżuazja poprzez działania ekonomiczno-społeczne
- procesy monopolizacji prowadzą do sytuacji, w której mamy do czynienia 
z przejrzystą sytuacją
- burżuazja jako klasa, która jest pozbawiana tego, co wypracuje
- postulatem pozbawienie własności prywatnej, ale nie zapomnijmy, że to jest 
opis procesu historycznego, który poprzednimi krokami jest zdeterminowany
- jest tu wiele wątków, które są istotne, ale najważniejszy jest chyba ogólny 
zarys, co do szczegółów należy kierować się w stronę innych teoretycznych 
tekstów Marksa i Engelsa

Za tydzień już stacjonarnie <3 Czytamy cośtam krytyki heglowskiej wstęp

## Ćwiczenia 3 -- 16.03.

### Przyczynek do krytyki heglowskiej filozofii prawa.

- tekst wcześniejszy, niż "Manifest"
- Krytyka religii została **już** przeprowadzona. Odniesienie do Feuerbacha. 
Marks nawiązuje, ale jednocześnie odnosi się do krytyki Feuerbacha krytycznie
- Nie należy tej krytyki odnosić tylko do religii. Marks docenia wysiłek 
Feuerbacha, niemniej uznaje, iż jest to krytyka niewystarczająca, bowiem jest to 
tylko jeden z elementów szerszego problemu
- Alienacja religijna domaga się uzupełnienia o krytykę społeczną
- Religia wytworem człowieka, człowiek stworzył Boga na swój obraz 
i podobieństwo. Ważne jest, iż pośrednio człowiek poprzez religię odnosi się do 
własnej istoty. Jego błąd polega na tym, że projektuje własną istotę poza 
siebie. Umieszcza w świecie religijnym własne, wyabstrachowane cechy.
- Istotny moment wyobcowania. Konkluzja -- określenia boskiej istoty 
określeniami ludzkiej istoty. Teologia jest wypaczoną formą antropologii. 
Feuerbach dąży do naświetlenia procesu tworzenia religii. Bezkrytyczne 
odnoszenie się do świata religii jest dla człowieka czymś mylącym, co oddziela 
go od jego istoty. Oznacza to, że w religii do głosu dociera to, co człowiek 
postrzega jako wartościowe w tym, co go określa.
- Marks uznaje, że podejście Feuerbacha do religii jest poprawne, przyjmuje je 
niemal za własne. Jednak uznaje, że Feuerbach nie był wystarczająco 
konsekwentny.
- Człowiek tworzy religię, nie na odwrót. Człowiek to nie jest istota oderwana. 
Człowiek to świat człowieka, państwo, społeczeństwo. To państwo, społeczeństwo 
stwarzają religię.
- Istota człowieka nie jest czymś wyabstrahowanym od świata rzeczywistego. 
Istota człowieka jest istotą społeczną.
- Krytyka religii musi być umieszczona w krytyce społecznej.
- Raligia jest opium ludu: z jednej strony świat fantazji (który stwarza opium), 
z drugiej strony środek łagodzący, pocieszający w nędzy rzeczywistej. Metoda 
ucieczki oraz forma łagodzenia problemów. Jest to szęście ludu.
- Człowiek jest najwyższą istotą dla człowieka.
- Przeszłość rewolucyjna Niemiec jest teoretyczna -- jest nią reformacja.
- Sam krytycyzm myśli jest niewystarczająca. Musi stać się siłą społeczną, siłą 
wprost.
- Radykalizm sięganiem do korzeni rzeczy. Unaocznienie, odsłonięcie 
rzeczywistych warunków.
- Filozofia ma urealniać świadomość społeczną. To jest część krytyczna. 
Radykalizm samego Marksa nie sprowadza się do biernego odsłonięcia owej 
sytuacji. Będzie on podkreślał, że to radykalne podejście wiąże się również 
z tym, że ta filozofia praktyczna również ma działać na rzecz radykalizmy 
społecznego.
- Radykalizm etymologicznie (łac. radix -- korzeń) -- Marks chce dojść do 
genezy, odsłonić porządek, historię, pokazać, że religia jest tylko jednym 
z objawów porządku społecznego. W ten sposób osadza swój projekt w konkretnej 
rzeczywistości empirycznej, w konkretnych ludziach.
- Być radykalnym to powrócić do rzeczywistego człowieka -- zdaje się, że Marks 
nawiązuje do Feuerbacha, inaczej rozumiana tu już jest istota człowieka. Istota 
człowieka musi się łączyć ze społeczną naturą człowieka. Podmiotem myślenia 
staje się tutaj społeczeństwo. Być może człowiek konkretny trochę znika tu 
z pola widzenia.
- Na ile proces społeczny w sposób automatyczny prowadzi do zaostrzenia 
antagonizmu społecznego? Gdzie jest miejsce na świadomość, również świadomość 
klasową. Jest tu napięcie pomiędzy postrzeganiem procesu, który zmierza do 
zaistnienia sytuacji rewolucyjnej, z drugiej strony problem świadomości. 
Świadomość rodzi się bezpośrednio ze stosunków ekonomiczno-społecznych, czy też 
wymaga zaangażowania się i wprowadzania elementu świadomości społecznej, 
wprowadzania jej, radykalizowania? Marks opowiada się za pracą na poziomie 
świadomości, ale zauważa, że krytyka społeczna musi iść w parze z ruchem 
społecznym, który sam Marks postrzega w sposób antagonistyczny. W społeczeństwie 
mamy do czynienia z antagonizmem, z walką między dwoma klasami, które kształtują 
się na jego oczach. Za swoje zadanie Marks uważa uświadomienie proletariatowi 
jego siły, mocy.
- Jak rozumiana jest w tym tekście filozofia? Jaka jest jej relacja do procesów 
historycznych. "Niemiecka filozofia idealnym przedłużeniem niemieckiej 
historii". Na gruncie niemieckim mamy do czynienia z *zapóźnieniem*, jednak na 
poziomie teoretycznym Niemcy są narodem współczesnym. Co z tego wynika? 
Rewolucja dokonuje się w mózgu filozofa. Postrzega filozofię (niemiecką) jako 
część procesu historycznego. Kontrastuje to (*zapóźnienie* 
społeczno-gospodarcze) z krajami zachodu. Z tego punktu widzenia rewolucja, 
o ile jest do pomyślenia w Niemczech, będzie rewolucją radykalną (społeczną, nie 
polityczną).
    - rewolucja polityczna -- dotycząca przejęcia władzy. Rewolucja, która 
    dokonuje się za przyczyną pewnej klasy społecznej, która kierowana jest 
    partykularnymi interesami, przedstawiając je jako interesy społeczne. 
    Fundamenty pozostają, struktura pozostaje, zmienia się hierarchia klas
    - rewolucja społeczna -- władzę przejmują ci, którzy faktycznie głosi 
    wartości ludzkie, powszechne, uniwersalne. Sama struktura klasowego podziału 
    społeczeństwa ma ulec zniszczeniu. Ma powstać nowy świat społeczny. Klasą, 
    która może do tego doprowadzić, jest proletariat.
- Czym jest proletariat? Jest efektem rozwoju kapitalistycznego, nabywa 
świadomości klasowej. Dlaczego jest możliwa rewolucja proletariacka? Warunkiem 
emancypacji społecznej okutej w *kajdany radykalne*. Klasy społeczeństwa, która 
wcale nie jest klasą. Ma charakter uniwersalny dzięki uniwersalnemu cierpieniu. 
Nie może się odwoływać do praw historycznych, lecz do praw międzyluzkich.
- Wyzwolenie proletariuszy musi być wyzwoleniem od wszystkich innych klas 
społecznych, przez co dokona się też wyzwolenie innych klas. Proletariat nie ma 
żadnych praw obowiązujących w tym społeczeństwie. To przesądza o radykaliźmie 
tej klasy. Radykalne wystąpienie znoszące samą formę klasowości tego 
społeczeństwa. Jest to przedstawiane jako ruch emancypacji społeczeństwa. Jest 
to klasa uniwersalna, w której skupiły się wszystkie negatywne czynniki świata 
kapitalistycznego.
- Dlaczego jest to klasa wyzwolicielska dla **wszystkich**? Chodzi 
o przywrócenie państwa obywatelom, wszystkim ludziom. Przywrócenie właściwej 
funkcji. Obywatelskie życie jest przywrócone człowiekowi. Marks nawiązuje tu do 
Hegla (koncepcja społeczeństwa obywatelskiego). Państwo narzędziem w rękach 
klasy ciemiężycieli. Państwo równocześnie narzędziem partykularyzmu, związane 
z interesami danych grup. Z tego punktu widzenia Marks będzie się domagał 
przezwyciężenia tej formy. Temu przeciwstawia państwo jako wyraz życia 
ludzkiego.
- Za przyczyną czego jest w stanie proletariat dokonać rewolucyjnej przemiany? 
Co leży u podstaw kapitalistycznego ustroju, władzy klasowej? **Własność 
prywatna**. To w nią należy uderzyć. Jej zniesienie jest warunkiem wyzwolenia 
proletariatu, który już jest wyzwolony od własności prywatnej.

## Ćwiczenia 4 -- 23.03. 

### Rękopisy ekonomiczno-filozoficzne

Wskazanie, że trzeba szukać takich zagadnień, które poprzedzają sam fakt 
własności prywatnej. To jest clue analiz zaproponowanych przez Marksa. 
Poszukiwanie w pozornie przypadkowym fakcie źródeł.

Zadaniem zrozumienie zależności między całą alienacją a systemem pieniężnym. 
Stan pierwotny (założenia ekonomii politycznej w jej dotychczasowej kształcie) 
nic nie wyjaśnia. Czym jest ów współczesny fakt ekonomiczny?

Analiza procesu pracy w różnych odsłonach. Poszczególne strony tego zagadnienia 
stara się opisać. Alienacja jest zakorzeniona w filozofii Feuerbacha, ale wiemy 
również, że Marks poszerza to pojęcie odnosząc je do procesu ekonomicznego. 
Próbuje przyglądać się zagadnieniu alienacji na przykładzie pracy.

Od czego należałoby zacząć tę analizę? Proces produkcji -- w jaki sposób 
dokonuje się produkcja, w jaki sposób pojęcie pracy dochodzi do głosy na gruncie 
analizy procesu produkcyjnego.

*Robotnik ubożeje tym bardziej, im więcej produkuje bogactwa*. Wzrost wydajności 
pracy, związany z rozwojem technologicznym. Nie można rozdzielić pracy od 
robotnika -- to jest jego poświęcony czas. Jeśli funkcja robotnika jest 
określona przez siłę pracy, którą wkłada w produkcję, o tyle zachodzi tu 
odwrotna korelacja: im więcej stara się produkować, zwiększa się również jego 
wydajność w stosunku do poprzedniej produkcji. Jeśli wytwarza niewyobrażalną 
ilość towarów, to utożsamienie z produktem maleje.

Marks wskazuje na to, że w procesie produkcji następuje wyobcowanie, względem 
robotnika, produktu jego pracy. Im więcej pracuje, tym bardziej się zubaża. 
Wydatkuje siłę roboczą w efekcie nie otrzymując wytworu.

Gdy wartość rozumiemy jako ilość pracy włożonej w wytworzenie produktu, to 
w ramach gospodarki kapitalistycznej widzimy, że wartość pracy nie przekłada się 
bezpośrednio na wartość (rynkową) produktu. Im więcej robotnikowi jest 
odejmowane z tego produktu, tym mniej mu zostaje. W tym sensie mamy do czynienia 
z wyzyskiem pracy. Im bardziej rośnie moc produkcji, tym mniej warty jest 
robotnik. Robotnik pracuje na rzecz kapitału, który zaczyna dyktować własne 
warunki. Kapitalista będzie przejmował coraz większą ilość pracy włożonej 
w produkt i przywłaszczał sobie tę pracę.

Na tym etapie dotyczy to zależności między wytwórcą a produktu, który wyobcowuje 
się względem własnego wytwórcy. Sam robotnik, a konkretnie jego siła wytwórcza, 
staje się towarem. Mamy przeciwstawienie świata ludzi i świata rzeczy.

To, co jest punktem wyjścia dla Marska, będzie faktem społecznym. Marks 
posługuje się pojęciem rzeczywistości *typowo ludzkiej*, w której nie będą 
zachodzić procesy alienacyjne.

Być może problemy związane z aspektem językowym wchodzą tutaj w grę.

Alienacja będzie dotyczyła równieć robotnika, jako część tego procesu pracy. 
Mamy moce zaznaczenie, że alienacja nie dotyczy tylko produktu pracy.

Pierwsza forma alienacji -- alienacja produktu pracy. On przeciwstawia się 
człowiekowi, jako istocie obcej. Na podobieństwo alienacji religijnej, gdzie 
mamy do czynienia z alienacją myśli, również w sferze materialnej dokonuje się 
analogiczny proces. Produkt pracy uniezależnia się od wytwórcy. Przyjmuje formę 
rzeczy, jest uprzedmiotowieniem pracy. Mamy korelację mówiącą, że 
urzeczywistnienie pracy następuje jako odrzeczywistnienie robotnika. Robotnik 
wkłada w pracę swoje życie (energię życiową), produkt tej pracy zostaje mu 
odebrany.

Utrata tego przedmiotu rodzi niewolę. Robotnik nie tylko im więcej produkuje tym 
mniej istnieje, jako realny człowiek w procesie produkcji, ale również uzależnia 
się od efektu swojej pracy. Od rodzącego się kapitału. Od świata przedmiotowego. 
Przedmiot bierze w niewolę podmiot. Im więcej produkuje tym bardziej się 
uzależnia od świata rzeczy, który jest w posiadaniu kapitalisty. Im bardziej 
robotnik pozbawia się siły, tym bardziej wzmacnia siłę kapitalisty, który 
przejmuje efekty jego pracy. Maksymalizacja produkcji podyktowana maksymalizacją 
zysku. Następuje zubożenie pracownika. Wydatkuje on siłę, która jest mu 
odbierana. Jest to zależność wzmacniająca się. Robotnik odrzeczywistniony aż do 
śmierci głodowej włącznie.

Można wskazywać powody, dla których Marks upierał się na charakterystyce 
procesu, w którym dokonuje się całkowita deprecjacja robotnika. Ten radykalizm 
był potrzebny, antagonizm powinien dojść do najbardziej dojmujących 
konsekwencji. Dopiero wtedy jest możliwa radykalna zmiana. Wszelkie częściowe 
reformy w ramach systemu kapitalistycznego przedłuża istnienie kapitalizmu. Stąd 
zdaje się wynikać podejście Marksa.

Z tym wiąże się jeszcze jeden aspekt -- problem świata przyrody. W wyniku tego 
procesu, jak stara się Marks pokazać, dokonuje się również proces wyobcowania 
świata jako takiego, świata zmysłowego, materialistycznie rozumianego.

Robotnik nie może nic tworzyć bez materii, w której urzeczywistnia się jego 
praca. Świat materialny jest materią pracy. Praca związana z przyrodą. Przyroda 
dostarcza środków fizycznej egzystencji samego robotnika. Świat jako materiał 
pracy, materia przetwarzana w jej wyniku, ale też świat jako podstawa fizycznej 
egzystencji pracownika.

Oswojenie odbywa się poprzez uprzedmiotowienie przyrody. Świat staje się w coraz 
większym stopniu światem przetworzonym, a tym samym zagarniętym przez 
kapitalistę, odebranym robotnikowi. Im więcej świata robotnik przetwoży, tym 
mniej świata mu zostaje w efekcie przywłaszczenia, które dokonuje się na gruncie 
produkcyjnego uprzedmiatawiania świata.

Kolejny problem -- dotyczy to również egzystencji samego robotnika. Świat staje 
się w coraz większym stopniu przetworzony oraz przyswojony na rzecz klasy 
posiadaczy. Robotnicy wspólnyświat oddają klasie posiadającej. Dla robotnika nie 
zostaje świata po to, żeby on sam mógł go według własnej potrzeby i chęci 
przetwarzać -- nie starcza mu czasu, zasobów. Świat ma być przyswojony, tylko 
natura tego przyswojenia na gruncie gospodarki kapitalistycznej prowadzi do 
tego, że zamiast przyswojenia ogólnospołecznego mamy przywłaszczenie na rzecz 
jednej klasy. Tutaj dokonuje się alienacja tego procesu, pomniejszanie świata 
proletariackiego. Proces ten, jak to ujmuje Marks, jest wpisany w schemat 
zniewolenia. Szczytem zniewolenia jest to, że robotnik zostaje sprowadzony do 
wymiaru podmiotu fizycznego. Niewola w sensie odebrania człowieczeństwa, 
wolności.

To, co robotnik ma z pracy, to środki do podtrzymania zwierzęcych czynności. 
Dehumanizacja życia robotnika. Praca narzędziem, aby umożliwiać pracę. 
Kapitalista na tyle zrezygnuje z zagarniania, na ile posłuży to utrzymaniu siły 
roboczej i jej reprodukcji.

Alienacja dotyczy samego procesu pracy. Jak rozumieć alienacją *pracy*, samego 
aktu produkcji. Sama praca staje się dla robotnika czymś obcym. Robotnik nie 
pracuje dla samej pracy (dla zaspokojenia potrzeby tworzenia), praca służy do 
zaspokojenie potrzeb poza pracą, służy  do czegoś zewnętrznego. Po drugie sam 
proces produkcji -- czas, należy do kogoś innego, do kapitalisty.

Spróbujmy wskazać główne elementy:

- praca dla robotnika czymś zewnętrznym, robotnik czuje się sobą poza pracą, 
w procesie pracy nie czuje się sobą
- praca staje się czymś obcym, zewnętrznym, nie jest ekspresją czy afirmacją 
człowieka pracującego, ale czymś przymusowym, coś, co narzuca się robotnikowi
- działalność robotnika nie jest jego własną działalnością
- jest czymś przymusowym, wolność jest do pomyślenia tylko poza pracą, ale ta 
sfera jest wprowadzona w bardzo wąskie dziedziny życia ludzkiego
- wyraźne wskazanie na proces dehumanizacji robotnika -- jego życie ostatecznie 
sprowadzone zostaje do funkcji zwierzęcych
- również praca staje się towarem (powinna być realizacją jakiejś istoty 
człowieczeństwa)
- czym jest towar? jak rozumieć to pojęcie? jest czymś, co oferujemy na rynku, 
co możemy sprzedać -- robotnik może sprzedać swoją siłę roboczą; do tego jest 
sprowadzane jego miejsce w procesie produkcji kapitalistycznej

Wcześniej (na przykład czas feudalne) praca też była świadczona w ramach usług, 
ale teraz jej charakter jest inny. Została sprowadzona wyłącznie do aspektu 
towarowości, jest czymś wyalienowanym, zewnętrznym.

Człowiek żyje przyrodą, z którą musi żyć w nieustannej relacji. Nie tylko 
umożliwia ona przetrwanie, ale jest też narzędziem i materią pracy.

Co to jest *istota gatunkowa* w odniesieniu do człowieka. Jak to rozumieć? To 
się wiąże z pojęciem uniwersalności. Pierwsze twierdzenie: *Człowiek to istota 
gatunkowa, która odnosi się do siebie samego w gatunku*. Pojęcie równocześnie 
uniwersalności i wolności wprowadzone przez Marksa.

Czym jest wolność według Marksa? *Człowiek istotą gatunkową, odnosi się do 
siebie jako do istoty uniwersalnej, czyli wolnej* -- tak parafrazując Marksa.

Od drugiej strony: w czym wyraża się alienacja istoty gatunkowej człowieka? 
Przetwarzanie świata czynnym życiem gatunkowym. Uprzedmiotowienie pracy jest 
uprzedmiotowieniem życia gatunkowego. Praca wyobcowana wydziera człowiekowi 
rzeczywistą podmiotowość. Wyalienowanie istoty gatnkowej w robotniku przejawia 
się tym, że człowiek nie potwierdza się we własnej pracy, nie afirmuje własnego 
człowieczeństwa.

Co tutaj jest podmiotem rozważań Marksa. Człowiek -- cóż to znaczy? Człowiek 
w przeciwieństwie do zwierzęcia pracuje w sobie właściwy sposób. Proces 
produkcji nie jest bezpośrednio ograniczony do zaspokajania potrzeb. Uniwersalny 
charakter działalności człowieka wchodzi w grę. Człowiek istotą uniwersalną. 
Czyni przedmiotem cały świat. Cóż to pociąga za sobą? Produkcja jest czynnym 
życiem gatunkowym. Jeśli mamy do czynienia z życiem gatunkowym, którym jest 
produkcja, to mówimy coś o charakterze tego procesu przypisanego człowiekowi. 
Człowiek istotą pracującą, ale w jaki sposób odnoszącą się przez swoją pracę do 
świata? W sposób uniwersalny. Ale to będzie **wolność gatunkowa**. Poprzez pracę 
człowiek stwarza samego siebie. Ciągle wytwarza nowe pojęcia, które porządkują 
rzeczywistość tak, jak praca wytwórcza będzie wytwarzała realne obiekty.

Podsumowując: alienacja istoty człowieka jest skrajną formą procesu alienacji, 
zwieńczeniem wcześniejszych procesów. Człowiek staje się dla człowieka obcy. 
Człowiek sam dla siebie staje się obcy. Totalne wywłaszczenie świata ludzkiego. 
Robotnik, który jest częścią tego procesu, proletariat, zostaje wywłaszczony 
z własnego człowieczeństwa.

## Ćwiczenia 5 -- 30.03.

### Jeszcze do poprzednich ćwiczeń

Drugim życiem gatunkowym człowieka patrzenie na siebie w swoich wytworach. Jeśli 
każdy staje się obcy sobie, to staje się obcy drugiemu, każdy staje się obcy 
istocie gatunkowe -- samo człowieczeństwo.

Kluczowe rozróżnienie między człowiekiem a zwierzęciem -- zwierzę realizuje 
swoje potrzeby tu i teraz, konkretne działania. Człowiek pracując czyni coś 
więcej, przedmiotem, materią tej pracy jest świat, ale nie świat konkretnych 
potrzeb, człowiek w swojej pracy realizuje swoje człowieczeństwo, owa praca 
czyni swoim przedmiotem cały świat. Jeśli świat się wyobcowuje, to wyobcowuje 
się ta relacja. Świat przestaje być jego światem. Tym samym człowiekowi zostaje 
odebrane to, co decyduje o jego człowieczeństwie.

Człowiek pracuje również w wymiarze duchowym, uniwersalnym. Konsekwencją tego, 
że człowiekowi staje się obcy przedmiot pracy, jest to, że obca stała się mu 
jego istota gatunkowa. Człowiek stał się nieludzki. Człowiek staje się obcy sam 
sobie, alienacja antropologiczna. Całkowite wyobcowanie człowieka względem 
innego człowieka. Wspólnota zostajw zerwana.

### Dzisiejszy tekst

Czym jest *ideologia niemiecka*. Do jakiego nurtu kierowana jest polemika? Do 
heglistów. Do tradycji postheglowskiej. Z tymi myślicielami podejmuje spór 
uznając ich za ideologów. Mówi, że należałoby powiedzieć, że mamy do czynienia 
z cieniami rzeczywistości. Insynuacja, że ci myśliciele odnoszą się do form 
uznanych przez nich, za rzeczywistość, nie odnosząc się do rzeczywistości samej.

Marks uznaje, że mamy do czynienia ze sporami stricte fillozoficznymi, które 
ograniczają się do kwestii pojęć, fakty, do których się odnoszą, to fakty 
świadomości. Będzie Marksowi chodziło o zakorzenienie w rzeczywistości. Zarzut, 
iż młodohegliści zmistyfikowali problemy, z którymi walczą. Tym samym nie 
odnoszą się do rzeczywistości. Pozostają na poziomie czystej świadomości, nie 
przezwyciężyli idealizmu.

To, co czynią ci myśliciele, to intelektualna praca na rzecz zmiany świadomości. 
Obracają się oni w *zaklętym kole* pojęć odzwierciedlających ich stany 
świadomości. Marks w tym tekście wskazuje na podstawy materializmu 
historycznego. Nie wychodzą od przesłanki, jaką jest materialna rzeczywistość.

Przyjrzyjmy się propozycji Marksa. Od czego należy wyjść, aby myśleć w sposób 
realny i skuteczny? To, czym osobniki są, zależy od materialnych warunków ich 
produkcji. Człowiek jako człowiek wytwarzający jest punktem wyjścia. Pytanie 
*czym człowiek jest?* wiąże się z faktem, iż jest istotą wytwarzającą. Ważne są 
materialne warunki pracy/produkcji ludzkiej. Człowiek buduje się poprzez pracę, 
Jest wytwórcą.

Marks zakreśla pewien schemat tego w jaki sposób należałoby podejść do tego 
procesu. Wątek stawania się człowieka. Człowiek staje się poprzez pracę, poprzez 
czynny stosunek względem świata w którym żyje. Uwarunkowania materialne są 
fundamentem. Praca spleciona ze stosunkami społecznymi. Nieprzystawalność sił 
wytwórczych i stosunku społecznego. Próba opisania historii na podstawie sił 
wytwórczych. Trzeba powiedzieć, ze pojęcie własaności nie jest pierwotne. 
Wyrasta ono z podziałyu pracy.

Twierdzenie, że pierwszy podział dokonał się w wyniku oddzielania się warstw. 
Podstawowe założenie, że podział pracy pierwotny względem form własności.

Formy własności:

1. Własność plemienna
2. Gminna i państwowa
3. Feudalna
4. Nowoczesna

Ujęcie bardzo schematyczne.

Na czym polega materializm historyczny? Osobniki czynne wytwórczo wchodzą 
w stosunki. Obserwacja musi pokazać związek. Empiria przeciwstawiona spekulacji 
i mistyfikacji. Przesłanką poszczególne jednostki. Empiryczne spojrzenie na to 
zagadnienie. To jest punkt wyjścia który pozwala na odniesienie się do struktury 
policzycznej/państwa. Wskazanie na źródło. Jednak osobnicy tacy, jacy są 
w rzeczywistości, nie to, w jaki sposób my sobie ich wyobrażamy, jak oni sobie 
wyobrażają samych siebie, tylko to, w jaki sposób działają. Człowiek jest tym, 
czym się przejawia. Punktem wyjścia to, że wytwarzamy materialnie. To, o czym 
dotychczas mówił Marks, dałoby się określić mianem bytu, warnkowania bytowego. 
Od tego do świadomości. Chodzi o ludzi rzeczywistych, działających. 

2 poziomy przejawiania się w formie czynnej człowieka. Stara się perspektywę 
uhistorycznić, wyjść poza idee i pojęcia. Trzeba iść od ziemi do nieba. 
Podejście, które określane jest mianem empirycznego, odnoszącego się do 
rzeczywistego procesu życiowego. To dzieje się w uwarunkowaniu materialnym. Tak 
rozwijana jest metafora. Bierzemy za punkt wyjścia nie to, co ludzie sobie 
imaginują, tylko ludzi rzeczywiście działających. To życie określa świadomość. 
Byt określa świadomość. Prawdziwy rozwój historyczny dokonuje się w świecie 
rzeczywistej, materialnej pracy i stosunków, które są z tym związane.

Świadomość określona społecznie, przez język, ale to będzie uwarunkowane 
głębiej, będzie się sprowadzało do materialistycznych przesłanek. Rzeczywiste 
jest to, co jest rzeczywiste dla człowieka. Dla człowieka rzeczywitsty jest 
świat pracy. Rzeczywistość związana z aktywnością człowieka, z tym, co go 
wyróżnia. Świadomość wytworem społecznym. Marks kreśli tutaj to, w jaki sposób 
świadomość dochodzi do głosu, rozwija się. Uwarunkowanie społeczne, stosunki 
społeczne uwaronkowane podzieałem pracy. SPrzeczności, które narastaję w ramach 
rozwoju historycznego.

Siła wytwórcza, stan (stosunki) społeczny, świadomość -- popadają w sprzeczność. 
Tego, żeby tak się nie działo, można dokonać jedynie przez zniesienie podziału 
pracy. Wszystkie 3 wiążą się z problemem podziału pracy.

Ostatecznie to, czego Marks będzie się domagał, to zniesienie własności. Jak ma 
się pojęcie *własności* do *podziału pracy*? Wytwórczość wpisana w rozwój 
społeczny. Na to nakłada się problem świadomości, również społecznej i klasowej.

Co do rozwoju historycznego z punktu widzenia zewnętrznych sprzeczności, które 
tutaj zachodzą. Punkt widzenia trzech sfer (siły wytwórczej, stosunków 
społecznych, świadomosci). Pytamy dlaczego dochodzi do kolizji/sprzeczności 
między nimi. Należy dążyć do zniesienia podziału władzy.

W kapitalizmie siły wytwórcze wzrastają. Marks jest przekonany, że 
przystawalność tej siły i stosunków społecznych nie zachodzi, nie ma miejsca 
w historii. W jaki sposób działa burżuazja/kapitaliści. Gospodarka (siły 
wytwórcze) jest w pewnym sensie awangardą. Struktury społeczne nie nadążająć. 
Świadomość również uwarunkowana. U podstaw tego procesu leży problem podziału 
pracy. Przywilej wykonywania pewnych funkcji, pewnych nie. Waloryzowanie, 
tworzenie hierarchii, pewnego podziału społecznego.

Dlaczego pojęcie własności będzie tu tak ważne? 

Z jednej strony praca kapitalisty, z drugiej praca proletariusza. Własność 
prywatna leży w rękach kapitalisty, jest zabierana proletariuszowi,

Inny problem -- sprzeczność interesów. Gdy praca zaczyna być określona, każdy ma 
swoją sferę, z której nie może się wydostać, jeśli nie chce utraciś środków do 
życia.

O co tu chodzi? Motyw alienacji pracy. Procesy o których tu mowa, zachodzą 
w sposób **żywiołowy** -- z punktu widzenia uczestnika niezależny od niego, 
ododbierany jako podstawowy.

## Ćwiczenia 6 -- 06.04.

### Uzupełnienie do *Ideologii niemieckiej*

Rozwój żywiołowy, czyli niezależny od człowieka. Człowiek jest zależny od 
wykonywanej pracy, która jest narzucana przez procesy społeczne. Dochodzi do 
alienacji pracy. Człowiek staje się w pełni zależny od tego rozwoju. Człowiek 
musi się odnaleźć w warunkach dyktowanych przez rozwój społeczny. Rezygnuje 
z siebie na rzecz pracy społecznie określonej. Człowiek nie panuje nad pracą -- 
praca panuje nad człowiekiem. Remedium zniesienie podziału pracy, ideał 
człowieka wszechstronnego. Ta działalność, czyn człowieka, staje się jego 
własnym czynem. Człowiek wyraża się poprzez pracę. Zmienność pracy jest 
podkreślona. Państwo również, w dotychczasowym kształcie społecznym, jest sferą 
alienacji.

Dalej analiza klasowa. Wniosek -- wszystkie walki w ramach państwa są 
iluzorycznym przejawem prawdziwej walki -- walki klasowej. Sfera polityczna jest 
wtórna w stosunku do sfery ekonomicznej. Jednak przyjmuje, że ta sfera 
polityczna nie  jest bez znaczenia. Proletariat również w tej sferze musi się 
wypowiedzieć, zaangażować. Najpierw musi przejąć władzę polityczną, aby potem 
przedstawić swój interes jako coś powszechnego. Z czym zatem należy walczyć? 
Należy walczyć z państwem -- to jest ta forma organizacji, w której skupiają się 
sprzeczności. Należy podjąć wysiłek mający na celu zniesienie państwa. 
Skuteczność tego emancypacyjnego procesu musi się wiązać ze spełnieniem pewnych 
warunków. Jakie to są warunki? Alienacja nie do wytrzymania i rozwój sił 
wytwórczych. Ma to być proces uniwersalny, ma obejmować gospodarkę w całości -- 
założenie, że ta gospodarka została w świecie zuniwersalizowana. Marks dopuszcza 
różnice w stopniu rozwoju. Jednak ten proces staje się procesem uniwersalnym, 
ukierunkowanie tego procesu jest już wyraźne. Narody/państwa zmierzają 
w kierunku w pełni rozwiniętej gospodarki kapitalistycznej. Jeśli ta przesłanka 
(rozwój sił wytwórczych) nie będzie spełniona, to doprowadzi do nędzy.

Komunizm to rzeczywisty ruch, który znosi stan obecny. Stara się tutaj pokazać, 
że opisuje realny proces. Główną przesłanką staje się istnienie światowego rynku 
kapitalistycznego. Tylko wtedy ludzkość jest w stanie zapanować nad tym 
procesem. Chodzi tu o kontrolę nad tym procesem. To, co dokonywało się w sposób 
żywiołowy, ma się stać procesem kontrolowanym.

Kwestia ideologii -- czym jest? Jaka jest jej funkcja społeczna? Ideologia jest 
określona klasowa. Jest narzędziem mającym przedstawiać interesy panującej klasy 
jako interesy wspólne, uniwersalne. 

### Tezy o Feuerbachu

#### Teza 1

Czego brakuje Feuerbachowi? Dotychczasowy materializm jest stanowiskiem, które 
domaga się przeformułowania. Chodzi o nowy typ materializmu, który rozwijałby 
*stronę czynną*. Zdaniem Feuerbacha obiektywnie istnieją tylko przedmioty, 
natomiast zdaniem Marksa realnie istnieją także relacje, praca. Domaga się 
spojrzenia na stanowisko materialistyczne, które byłoby stanowiskiem ujmującym 
również sferę czynności. Ten materializm powinien zawierać w sobie procesy, 
aktywność, która kształtuje rzeczywistość zmysłową. Jesteśmy aktywną, 
kształtującą sferą świata. Podkreślenie strony czynnej. Materializm historyczny, 
który bierze pod uwagę również ten aspekt rzeczywistości. Czynne rozumienie 
życia na gruncie materializmu. Dla marksa nie istnieje coś takiego, jak 
*obiektywnie istniejąca rzeczywistość*, zawsze jest ona w odniesieniu do 
człowieka. Już samo spojrzenie na rzeczywistość jest czynne. Człowiek patrzy 
praktycznie na świat.

#### Teza 2

Niepraktyczne podejście, to podejście czysto scholastyczne -- oderwane od 
rzeczywistości, nieujmujące jej.

#### Teza 3

Wychowawca musi zostać wychowany -- na to, jak będzie on kształtował późniejsze 
czasy, musiały wpłynąć czasy wcześniejsze, w których się wychowywał, który 
kształtyje jego postrzeganie rzeczywistości. Mamy dwustronną zależność. Ten, kto 
zmienia rzeczywistość, jest kształtowany przez nową rzeczywistość. Jest to jeden 
proces historyczny. Próba zmiany optyki z tego, że nie warto koncentrować się na 
przedmiotach, które widzimy, a warto na procesie. Struktury, nie ich zawartość, 
są czym, co jest dla nas pouczające. To, jak świat działa, to nie są rzeczy, ale 
struktury, które same będą wytwarzać rzeczy, umożliwiające im istnienie. Fakt, 
iż nie ma podziału na warstwę wychowującą i wychowywaną. Mowa o jednym procesie 
historycznym, nie jest on rozdrobniony na cały szereg procesów. To jest do 
uchwycenia przez rewolucyjną praktykę -- proletariat. Po drugie -- nie myśl, 
tylko praktyka zmienia warunki, a więc zmienia człowieka.

#### Teza 4 i 5

Marks przyjmuje krytykę alienacji religijnej, ale podkreśla, iż jest to 
podejście niewystarczające, ponieważ Feuerbach zatrzymuje się, a zdaniem Marksa 
trzeba zejść jeszcze niżej w analizie zjawisk społecznych. Należy przejść niżej 
-- do rzeczywistych warunków, które decydują o kształcie świata społeczenego. 
Fakt samorozdarcia i samozaprzeczenia ziemskiej podstawy. Należy zrozumieć tę 
podstawę w jej sprzeczności. Na przykład rodzinę należy rozważać jako część 
pewnego systemu społecznego. Rodzina jest postrzegana jako pewna struktura 
społeczna wpisana w proces społeczno-ekonomiczna. Jest formą organizowania 
również stosunków kapitalistycznych. Będzie się Marks domagał przejrzenia 
społecznego charakteru rodziny i tego, że jest ona klasowo uwarunkowana. Wyraża 
się w niej sprzeczność pomiędzy działalnością człowieka i strukturą społeczną. 
Rodzina w sensie burżuazyjnym (którą znam w dotychczasowym kształcie) 
i skłonności rodzinne w społeczeństwie bezklasowym). Rodzina jest przefłużeniem 
pewnej struktury ekonomiczno-społecznej, wyraża się w niej podział pracy, 
z którym Marks walczył. W proces kształtowania się podziału pracy uczestniczyy 
rodzina. Kontrast między naturalną potrzebą więzi rodzinnej (prawdziwie ludzkie 
życie) i tym, jak ona wygląda w spoleczeństwie burżuazyjnym. Fundament -- 
podstawowa sprzeczność między interesem indywidualnym a interesem wspólnym. Inna 
sprzeczność między rodzajem sił wytwórczych a strukturą społeczną. Państwo jako 
struktura uwarunkowana klasowa. Wiąże się z władzą burżyazyjną. Na pewnym etapie 
państwo jest czymś koniecznym, domaga się ostatecznie zniesienia państwa. 
Podstawową sprzeczności w rzeczywistości społecznej jest fakt dominacji 
społecznej, bo jest aritralne. Chodzi o to, żeby kontekst teoretyczny umieścić 
w praktyce.

#### Teza 6, 7 i 8

Istota ludzka całokształtem warunków społczenych. Odpowiedzią na pytanie *czym 
jest człowiek?* jest społeczeństwo jako całość, która to całość kształtuje 
człowieka. Radykalnie społeczny sposób rozumienia człowieka. Abstrakcyjna 
jednostka nie jest *jakaś*, to społeczeństwo *jakąś* ją tworzy. Antyesencjalizm 
radykalny. Tego, że również *usposobienie religijne* jest wytworem społecznym 
nie zauważył Feuerbach.

#### Teza 9 i 10

Krytyka, po naszemu, *liberalnego* społeczeństwo. Przeciwstawiona społeczeństwo 
ludzkie, czyli uspołeczniona ludzkość. Istotę człowieka sprowadzono do stosunków 
społecznych, to rozumienie ludzkości jako uspołecznionej, w której zostały 
usunięte wszystkie ograniczenia, z którymi mieliśmy do czynienia w ramach 
społeczeństwa obywatelskiego (mieszczańskiego/burżuazyjnego). Przestajemy 
patrzeć na społeczeństwo jako na zbiór jednostek, zaczynamy patrzeć jako na 
strukturę. Jeśli istota człowieka sprowadza się do stosunków społecznych, to 
człowiek utożsamia się ze społeczeństwem, którego jest częścią.

## Ćwiczenia 7 -- 13.04.

### Tekst Engelsa

*Ludwik Feuerbach i zmierzch klasycznej filozofii niemieckiej*

Z jednej strony aspekt krytyczno-retrospektywny w stosunku do tekstu *Ideologii 
niemieckiej* -- już po śmierci Marksa powrót do pewnej tematyki.

Feuerbach, ale również część poświęcona Heglowi oraz Marksowi.

Ważny kontekst polityczny. Już po okresie wiosny ludów. Te wydarzenia 
rewolucyjne skłaniają Engelsa do próby wpisania myśli marksistowskiej w ten 
kontekst. 

#### Hegel

Cytat *wszystko, co rzeczywiste jest rozumne, wszystko, co rozumne, jest 
rzeczywiste*. Jednak Hegel wspierał Rewolucję Francuską. Engels proponuje, że 
rzeczywiste jest tylko to, co konieczne. Słowa te odnosi do sposobu rozumienia 
historii u Hegla. To, co jest rzeczywiste, to, co nie jest konieczne, może 
przestać być rzeczywiste. Wszystko, co rzeczywiste, może zatracić swoją 
konieczność. Teza Heglowska za sprawą samej dialektyki zamienia się w swoje 
przeciwieństwo.

Rysuje się obraz dynamiczny. Historia staje się, nasze stanowisko powinno 
uwzględniać ten charakter. Rzeczywistość wedle tego ujęcia jest rewolucyjna, 
ponieważ jest rewolucyjna. O ile stare nie stawia oporu, to przemiany będą 
pokojowe. Jeśli nie, to przekształcenie będzie przemocowe.

Prawda jest pewnym procesem zawartym w historii, w jej rozwoju. Prawda procesem 
stawania się historii. Abstrakcyjnie, statycznie rozumiana prawda jest nie do 
obrony. Jeśli chcemy mówić o prawdzie, to musimy uwzględnić prawdę w sensie 
stawania się rzeczywistości. Podobnie jest z historią -- nie zmierza ona do celu 
ostatecznego, który musi osiągnąć. Z tego punktu widzenia historia to nie tyle 
dążenie do celu, co sam proces przemian historycznych. Filozofia dialektyczna 
burzy przekonania o stanach absolutnych.

Engels chce się przedstawić jako myśliciel dialektyczny. Czym jest ta 
*dialektyka* w rozumieniu Engelsa? Sama rzeczywistość jest dialektyczna -- nasze 
myślenie dialektyczne jest tylko odzwierciedleniem dialektycznej rzeczywistości, 
której częścią jesteśmy my sami. To ma odbieic w *myślącym mózgu* -- same 
myślenie ma materialną podstawę.

Przeciwstawienie dialektyki i myślenia systemowego. To wymóg systematyczności 
doprowadził do zwieńczenia myśli, jednak ta kwestia przysłoniła rewolucyjny 
charakter dialektyki i zwiodła wielu myślicieli. Engels podkreśla, że cenna jest 
tu ta metoda myślenia -- dialektyka, która nie szuka zwieńczenia, ale w sposób 
otwarty opisuje rzeczywistość jako stającą się.

Hegel doprowadził pewien typ filozofii do apogeum, ponieważ pokazał ograniczenia 
samej filozofii. Rozwój heglizmu -- jego przezwyciężenie. Myśl młodoheglowska, 
która zorientowana była na kwestie religijne, ponieważ kontekst religijny 
uniemożliwiał wypowiadanie się na tematy rzeczywiste.

Engels zwraca uwagę, że w ramach myśli Feuerbacha idealizm Hegla został 
całkowicie zanegowany. Został przywrócony materializm (który ma aspekty 
idealistyczne). Feuerbach znów popada w idealizm, przyczynia się do rozwoju 
myśli Hegla pokazując jedynie, że podstawa materialna jest pierwotna. Pojęcie 
*natury ludzkiej* u Feuerbacha staje sie abstrakcyjne. To, co jeszcze Engelsa 
uwiera to niedialektyczny sposób rozumienia materializmu u Feuerbacha.

Engels buduje opozycję idealizmu i materializmu. Chodzi o pierwszeństwo i genezę 
rzeczywistości. Czy z ducha, jako pojęcia wyjściowego, wyprowadzimy 
rzeczywistość materialną (idealizm), czy materia jest pierwotna a duch/myśl jest 
tylko odzwierciedleniem tej rzeczywistości.

Jak przezwyciężyć idealizm? Rozpoczęcie od postawienia problemu tożsamości 
myślenia i bytu -- pytanie o możliwość poznania  rzeczywistości. Kryterium 
naszego poznania ma być eksperyment (nauka eksperymentalna, pozytywistyczna) 
i przemysł (realne zastosowanie nauki do przemieniania świata, rzeczywistości). 
Odpowiedzią na pytanie teoretyczne jest tutaj praktyka. Ona jest kryterium 
umożliwiającym weryfikację naszych poglądów. Engels tutaj właściwie opowiada się 
za naukami przyrodniczymi jako podstawowymi, za praktycznymi ich zastosowaniami. 
Filozofia jest już właściwie skończona, nadchodzi czas scientyzmu. Co więcej -- 
filozofowie dotychczas nie zdawali sobie sprawy, jak ich myślenie było 
motywowane rozwojem nauk eksperymentalnych. Teraz to staje się rzeczywistością. 

W ujęciu Engelsa rzecz sama w sobie jawi się jako rzeczywistość materialna. 
Przez poznawanie praw następuje kontrola, przyswajanie rzeczywistości. Ludzkość 
staje się świadoma swojego miejsca. Świat miejscem możliwym do opanowania. 
Z drugiej strony zależność jest obustronna. To poznanie również określa nas 
samych.

Czy to się pokrywa z myślą samego Marksa? Czy materializm engelsowski jest 
tożsamy z materializmem historycznym Marksa? Pojęcia należy ująć w sposób 
materialistyczny ~ Engels. Należy odwrócić porządek. Pojęcia są własnościami 
materii, a nie materia realizacją ducha absolutnego. W tym sensie świadomość 
odzwierciedla dialektykę istniejącą w historii. Mocne założenie -- sama 
przyroda, sam świat jest dialektyczny. Dialektyka jest częścią procesów 
zachodzących w świecie materialnym. Myślenie jest odzwierciedleniem tych 
procesów, praw. W świecie przyrody owe prawa zachodzą w sposób nieuświadomiony, 
w historii ludzkiej częściowo są nieświadome, częściowo uświadomione. Możemy 
domniemywać, iż ta część uświadomionych praw będzie się poszerzać wraz z ludzkim 
poznaniem i zastosowaniem tego poznania w praktyce. Człowiek poznaje 
receptywnie, ale również współtworzy tę rzezcywistość. Scientystyczne rozumienie 
rzeczywistości. Czy Marks by się z tym zgodził? Jaki byłby materializm 
historyczny? Jest to pogląd, wedle którego obecne warunki bytowe wpływają na 
myślenie jednostek w spoleczeństwie, które tę rzeczywistość przekształcają. 
U Marksa akcent położony na istnienie społeczne -- poprzez społeczeństwo 
człowiek odnosi się do świata. Optyka postrzegania świata jest spowodowana 
warunkami społeczno-politycznymi. Nauka zideologizowana. Społeczny sposób 
pojmowania rzeczywistości i oddziaływania na nią poprzez praktykę. U Engelsa 
przekonanie, że prawa dialektyczne, które dostrzegamy w przyrodzie, są prawami 
obiektywnymi. Prawa historyczne są niczym innym, jak przedłużenie praw 
przyrodniczych. Mocny akcent na prawa obiektywne, przyrodnicze. Tu możnaby 
dostrzegać różnicę między podejściem Marksa i Engelsa.

U Engelsa w fundamentalnych ujęciach problem alienacji jakoś zanika.

Porządek poznawczy wpisany w praktykę u Marksa. Przetwarzając rzeczywistość 
nadajemy jej kształt.

U Marksa dialektyka stosowała się do przemian ekonomiczno-społecznych, do 
przemian ludzkich, o tyle dla Engelsa dialektyka jest przesunięta do przestrzeni 
obiektywnych praw przyrody. Engels pisze, że dialektyka to nauka o ogólnych 
prawach ruchu zarówno w kwestii świata przyrody jak i umysłu ludzkiego.

Historia u Engelsa całkowicie wpisana i opisana przez podejście scientyczne. 
Ostatecznie nastepuje kres myślenia filozoficznego. Jeśli filozofia się ostanie, 
to będzie to nauka o ogólnych prawach rzeczywistości czyli logika i dialektyka. 
Tyle zostanie z filozofii, wszystko co zostanie przejmie nauka.

Czym jest dla Engelsa historia ludzkości? Częściowo dokonuje się w sposób 
nieuświadomiony, częściowo w uświadomiony. Postęp nauk powiększa tę drugą pulę. 
Ostatecznie Engels powie, że materializm stary zatrzymuje się za wcześnie. 
Sprężyny poruszające historią, które dawny materializm rozpoznaje, nie są 
ostateczne -- trzeba wejść głębiej. Jakie siły są pod powierzchnią? Trzeba je 
ujmować w skali makro -- chodzi o masy, klasy, ich przywódców. O powstaniu klas 
decydują czynniki ekonimiczne. Engels proponuje analizę ekonomiczno-społeczną 
przemian politycznych. Wykorzystuje już tu analizy marksowskie dotyczące 
sposobów produkcji i struktur ekonomicznych i przekładania się tych struktur na 
społeczeństwo. Ostatecznie ekonomia jest tą bazą, która decyduje o przemianach 
w wymiarze historycznym.

Można się zapytać jak to się ma do ogólnych założeń Engelsa. Czym jest ekonomia 
w tym rozumieniu? Tu w zasadzie powtarza się teza materializmu historycznego, 
ale jak to pogodzić? Religia u Engelsa jest jakimś błędem poznawczym, u Marksa 
akcent położony na praktyczne wyjaśnienie. To zmienia perspektywę postrzegania 
procesów. Nadaje im inny charakter.

Jak rozumieć ostatnie zdanie? *Niemiecki ruch robotniczy jest spadkobiercą 
niemieckiej filozofii klasycznej*. Zastanowić się nad tym.


