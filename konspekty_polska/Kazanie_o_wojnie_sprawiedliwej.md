## Konspekt tekstu *Kazanie o wojnie sprawiedliwej* Stanisława ze Skalbmierza

Stanisław ze Skalbmierza rozważa w swoim tekście zagadnienie prowadzenia wojny. 
Rozpoczyna od stwierdzenia, że przemoc niesprawiedliwa jest nieuzasadniona 
i zabroniona przez Boga, a także prawo. Aby rozpocząć konflikt należy mieć 
zezwolenie -- można je rozumieć bezpośrednio (jako zgodę zwierzchnika ziemskiego 
w osobie sędziego bądź monarchy), albo niebezpośrednio -- jako upoważnienie 
samego Boga. W tym drugim wypadku wystarczy, że osoba ta wyrządza innym krzywdę 
w imię sprawiedliwości.

Tak jak wobec jednostki, przemoc wobec zbiorowości a w szczególności państwu 
jest zabroniona, jeśli nie jest właściwie uwarunkowana. Jeśli więc pojedynczej 
osobie wolno w określonych przypadkach stosować przemoc, to ty, bardziej 
(zdaniem autora), strukturom państwowym albo społecznościom ludzkim można 
prowadzić konflikt zbrojny we właściwej sprawie.

Następnie wymienione są warunki, przy których wojna jest sprawiedliwa. Po 
pierwsze -- nie może jej prowadzić osoba duchowna, ponieważ zabronione jest jej 
przelewać ludzką krew. Po drugie -- jeśli toczy się dla odzyskania wolności albo 
dla zapobieżenia jej utraty, bądź z innej *prawowitej* przyczyny, na przykład 
w celu odzyskania czy osiągnięcia pokoju. Musi toczyć się nie z grzesznych 
pobudek, tylko z umiłowania boskiego prawa lub upoważnienia Kościoła czy 
monarchy. Natomiast jeśli ktoś nie ma nad sobą zwierzchnika, może rozpocząć 
wojnę własną decyzją, byleby zachodziła odpowiednia przyczyna i nie dało się 
zarzewia konfliktu rozwiązać w inny sposób, na przykład przez ofiarowanie 
zadośćuczynienia albo drogą sądową.

Następnie autor z tych zasad wyciąga kilka wniosków, dotyczących wojny. Są one 
następujące:

- W ramach prowadzenia wojny sprawiedliwej każda osoba świecka w niej 
uczestnicząca ma prawo zatrzymać łup, który w jej ramach zdobyła nie tylko na 
nieprzyjaciołach, ale i na ich terenach. Tak samo jeśli osoba duchowna zdobędzie 
dobra materialne, jednak nie bezpośrednio a jedynie z nadania pana.
- Każde zabójstwo z konieczności, jako nieodłączny element wojny sprawiedliwej, 
nie jest grzechem.
- Każdy inny akt rozboju, którego na wojnie nie da się uniknąć, nie jest 
grzechem -- wojownik nie ponosi za szkody, które wyrządził w dobrej wierze, 
odpowiedzialności; oczywistym wyjątkiem jest sytuacja, gdy zło zostało 
wyrządzone na skutek złej intencji.
- Władca rozpoczynający wojnę niesprawiedliwą jest bezpośrednio i osobiście 
odpowiedzialny za szkody wyrządzone przeciwnikowi przez siebie i swoich 
poddanych, ale także za krzywdy, których doznali jego ludzie. Jest on 
zobowiązany za te krzywdy zadośćuczynić pod groźbą niedopuszczenia do zbawienia.
- Wojnę sprawiedliwą można rozpocząć także przeciw chrześcijanom.
- Jeśli rozpoczyna się wojnę sprawiedliwą, to nie trzeba mieć na nią zgody 
cesarza
- Ofiary wśród ludzi niewinnych są nieuniknione. Nie są one czymś złym, ponieważ 
są wyrządzone przez występki ludzi winnych. O ile nikt nie ponosi 
odpowiedzialności za winę kogo innego przed Bogiem, to na ziemi konsekwencje za 
te czyny mogą spaść też na sprawiedliwego.
- Na wojnie sprawiedliwej można poprosić o pomoc w działaniach zbrojnych nawet 
niewiernych, ponieważ jeśli krzywdzą oni grzeszników, to w swoim działaniu 
uważani są za służących Boga
- Wszystkie wojny, nawet takie, w których przypadku nie widać tego na pierwszy 
rzut oka, toczą się dla pokoju.
- Monarcha nie ponosi odpowiedzialności za niegodziwe czyny i rozbój powodowany 
przez jego poddanych, jeśli tylko władca ten ma zamiar prowadzenia wojny 
w sprawiedliwy sposób. On ma dobre intencje, nie zależy od niego, jak zachowują 
się jego poddani, ponieważ każdy z nich ma wolną wolę.
- Jeśli poganie są bez sprawiedliwej przyczyny napadnięci przez chrześcijan, to 
wojna przeciw takiemu najeźdźcy również jest sprawiedliwa.
- Sprawiedliwość wojny wyznacza to, z jakim zamiarem została rozpoczęta. Jeśli 
więc ktoś rozpoczyna wojnę z grzesznym zamiarem, choćby sama wojna była 
dozwolona, to jest niesprawiedliwa.
- Jeśli ktoś zginie na wojnie sprawiedliwej, to należy mu się zasługa i chwała.

Tekst kończy się nawołaniem do umiłowania pokoju, jednak wyżej ceniąc pokój 
wieczny, niż doczesny nie zawahawszy się narazić na śmierć, jeśli służą przy tym 
Bogu i Jego prawom.

