## Konspekt tekstu *Szukanie barbarzyńcy* Leszka Kołakowskiego

Tekst o pojęciu **europocentryzmu**. Na wstępie autor zauważa, że to słowo jest 
bardzo negatywnie nacechowane ideologicznie. Wymienia kilka słów o stronie 
*czarnej* (europocentryzm) i *białej* (liberalizm). Dlaczego europocentryzm ma 
być pejoratywny? Ma sugerować, że kultura europejska jest w jakiś sposób 
nadrzędna wobec innych. Jednak pojawia się zarzut łączenia sprzecznych znaczeń. 
Czym jest kultura *europejska*? Powstała przecież z kultury rzymskiej, 
żydowskiej, greckiej...

Jakie państwa mamy na myśli kiedy mówimy o **europocentryzmu**? Jakie są 
granice? Czy Rosja jest Europą? Czy kultura bizantyjska jest Europą? Trudno 
mówić o uniwersalizmie. Cechą, która decyduje o *europeizmie* ma być 
**samokrytycyzm**. Rodzi się on w wyniku refleksji na przykład na temat podbojów 
konkwistadorów. Cały czas kwestionujemy, czy nasza kultura, cywilizacja jest 
czymś sensownym (w przeciwieństwie od kultur innych). To miałoby świadczyć 
o możliwości uniwersalizmu. Tożsamość europejska zdaje się być tożsamością 
swoiście samoidentyfikującą się, ale również swoiście samokrytykującą się.

Wyróżnienie trzech sposobów twierdzenia, że kultury są sobie równe:

1. Zamknięcie się w swojej kulturze i brak refleksji oraz zainteresowania 
kulturami innymi
2. Brak kryteriów, które obiektywnie wartościowałyby kultury od siebie
3. Uznanie, że kryteria, które obiektywnie wartościowałyby kultury od siebie 
istnieją, jednak wskazują one na ich absolutną równość aksjologiczną

Kołakowski odrzuca pierwsze rozumienie, ponieważ sposób wysłowienia tej myśli 
jest mylący -- należałoby raczej mówić o tym, że wszystkie kultury poza moją są 
z tego punktu widzenia obojętne. Trzecie rozumienie jest niepodobieństwem, 
ponieważ zakłada, że owo obiektywne kryterium zakłada pozytywną ocenę reguł, 
które wzajemnie się wykluczają.

Powiedzenie, że kultury są równe, jest jak powiedzenie, że prawo koranu jest dla 
nas nie do przyjęcia, natomiast dla kogoś na bliskim wschodzie jest. 
Paradoksalnie głosząc równość kultur oceniamy, wprowadzamy hierarchię. Nie da 
się uciec od tego problemu.

Konsekwentny sceptyk powinien milczeć. Kołakowski proponuje bycie umiarkowanym 
sceptykiem co do naszej kultury. Sama sceptyczna natura naszej kultury nie 
powinna być kwestionowana. Trzeba znak *stop* postawić, bo w przeciwnym razie 
powinniśmy zanegować samych siebie.

Kołakowski postuluje uznanie wyższości kultury europejskiej w bardzo wąskim 
znaczeniu -- chodzi mu o bardzo konkretny aspekt: niepewność względem własnych 
norm; w takim znaczeniu są powody, aby chronić *europejskiego ducha*. Oparte na 
*wierze* przekonanie, że umiejętności krytyczne nie tylko powinny być bronione, 
ale wręcz krzewione wśród innych kultur, nie dopuszcza jednak przemoc owego 
charakteru tego działania.

Rozważanie to jest dla Kołakowskiego istotne, ponieważ dostrzega on widmo 
potężnych sił kulturowych, które wiodą nas do jedności. Jedną z takich tendencji 
jest totalitaryzm, inną duch technologii, umniejszający wartość kultury jako 
takiej. Postawione jest pytanie o źródła europejskiego oporu wobec nich. Autor 
argumentuje, że jest to duchowe jądro niepewności, niezakończenia, napięć, które 
są genetycznie chrześcijańskie.

Duch niepewności ma być głęboko zakorzeniony w wierze katolickiej, która jest 
rozpięta między ujęciami Chrystusa jako człowieka-Boga, wolności człowieka 
przeciwstawionej predestynacji czy wierze jako źródłu zbawienia niezgodnej 
z koncepcją zbawienia zapewnianego przez dobre uczynki. Autor widzi w tym 
przestrzeń braku pogardy dla wartości doczesnych przy jednoczesnym dostrzeganiu 
ich zepsucia i dążeniu do ich naprawy. To, jego zdaniem, ma stworzyć warunki do 
intelektualnego i artystycznego rozwoju mieszkańców Europy na skalę 
nieporównywalną z żadnym innym miejscem świata.

