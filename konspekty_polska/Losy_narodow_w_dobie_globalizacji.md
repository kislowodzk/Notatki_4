## Konspekt tekstu *Losy narodów w dobie globalizacji* Urlicha Schradego

Autor rozpoczyna tekst postawieniem pytania, czy narody w czasach globalizacji 
mają rację bytu, czy są też jedynie reliktem, który będzie tracić rolę a w końcu 
zniknie zupełnie. Schrade twierdzi, że zależy to od istoty procesu globalizacji.

Globalizm definiowany jest jako stan istnienia rządu światowego, kierującego 
najważniejszymi dziedzinami życia, natomiast globalizacja to proces, który 
zmierza do urzeczywistnienia tego stanu.

We współczesnym społeczeństwie zachodzi proces globalizacji. Opiera się on 
głównie na subiektywnych działaniach. Powodowany jest on przez wzrost powiązań 
i współzależności między różnymi obiektywnymi czynnikami życia narodów, co 
umożliwia rozwój technologii i techniki. Przez to ludzie muszą myśleć i działać 
w skali globalnej. Dzięki skomunikowaniu świata rynek kapitałowy działa w skali 
globalnej -- przedsiębiorcy może przenieść produkcje w inne miejsce świata, 
jeśli tylko warunki w innym kraju będą bardziej korzystne.

To do dyktatury pieniądza muszą się dostosować władze państw narodowych. Ich 
celem staje się uczynienie kraju dogodnym do ulokowania w nim zakładów pracy 
i światowego kapitału. Stoi to w sprzeczności z interesem pracowników.

Jako konsekwencja globalizacji powstają dwa światy: jeden bogaty, dla którego 
obywateli nie ma granic i drugi -- biedny -- którego społeczności są przykute do 
danego miejsca pracy.

Istnieją organizacje, które starają się zapanować nad procesami globalizacji za 
pomocą dwóch zasadniczych modeli integracji międzynarodowej:

1. Amerykańskiego, w którym integracja jest tożsama z liberalizacją 
(proglobalizacyjny) -- następuje w nim zniesienie barier i zewnętrznych 
regulacji utrudniających wymiany międzynarodowe, każde z państw może stosować 
rozwiązania społeczno polityczne odpowiadające jego tradycjom w ramach polityki 
wewnętrznej
2. Europejskiego, w którym integracja jest tożsama z regulacją 
(antyglobalizacyjny) -- polega na narzuceniu wszystkim państwom członkowskim 
jednolitych standardów produkcyjnych, zmierza do stworzenia jednolitego obszaru 
gospodarczego i politycznego

Za pierwszym modelem opowiada się polityczna prawica. Jeśli chodzi o narody, to 
ten model nie ogranicza możliwości ich działania w dziedzinie innej, niż biznes, 
który ma być sprawą prywatną. Podstawową wartością ma być wolność. Działalności 
obywatelskiej pozostawia się takie obszary, jak opieka nad rodziną, oświata, 
opieka zdrowotna. To wymusza na obywatelach zorganizowanie tych interesów. To ma 
na celu odnowienie poczucia wspólnoty, wzmocnienie więzi narodowych.

Drugi model aprobują środowiska lewicowe. Znajdują one element konstytutywny 
więzi narodowych w samostanowieniu kulturowym. Ojczyzna ma być zbiorem wartości 
transcendentnych. Jednak trudno, zdaniem autora, tchnąć ducha wspólnoty 
w sztuczny twór, jeśli zostaje duch narodowy, to Europa będzie rozdarta 
sprzecznymi interesami narodowymi.

Oba te modele nie zagrażają więc podziałowi na narody. Szczególnie, że różnice 
cywilizacyjne, które stoją na drodze powstania światowej republiki, są 
nabudowane na religii i kulturze. Globalizacja nie ujednolica tych dwóch sfer.

Schrade w kolejnej części omawia więzi konieczne i wystarczające dla istnienia 
i trwania narodu zgodnie z trzema rodzajami teorii:

1. Teorie obiektywistyczne, które wspólnotę wyodrębniają przez posiadanie 
określonej cechy przez wszystkich członków.
2. Teorie subiektywistyczne, które wyodrębniają wspólnotę na podstawie 
przeświadczenia jej członków, że do tej wspólnoty oni należą.
3. Teorie mieszane, które łączą powyższe koncepcje.

Pierwsza z nich jest koncepcją empiryczną, która zawodzi, ponieważ zawsze możemy 
znaleźć wyjątki od sformułowanej teorii ogólnej.

W kontrze do niej przedstawiona jest dynamiczna teoria społeczeństwa Musiała 
i Wolniewicza. Czynnikiem wyodrębniającym wspólnotę jest pewien dynamiczny układ 
sił, które spajają członków narodów i oddzielają ich od innych wspólnot.

Wspólnota narodowa pragnie jednak, aby jej istnienie miało uzasadnienie 
aksjologiczne, co realizuje w transcendentnym bycie -- ojczyźnie.

